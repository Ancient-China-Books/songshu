<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">宋書-卷三十七・志第二十七</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>卷三十七・志第二十七</h1><hr/></div>
<div class="section" id="title-1"><h2>
州郡三
</h2></div>
<p class="strong" id="p0"><a class="gg-link" href="#p0" onclick="return changeColor(this);"></a>
荊州　郢州　湘州　雍州　梁州　秦州
</p>
<p class="em2" id="p1"><a class="gg-link" href="#p1" onclick="return changeColor(this);"></a>
荊州刺史，漢治武陵漢壽，魏、晉治江陵，王敦治武昌，陶侃前治沔陽，後治武昌，王廙治江陵，庾亮治武昌，庾翼進襄陽，復還夏口，桓溫治江陵，桓沖治上明，王忱還江陵，<span class="jiaozhusup">「王忱」各本並作「王說」，據南齊書州郡志改。洪頤楫諸史考異云：「王說是王忱之訛。晉書忱傳，太元中，出爲荊州刺史。」</span>此後遂治江陵。宋初領郡三十一，後分南陽、順陽、襄陽、新野、竟陵爲雍州，湘川十郡爲湘州，江夏、武陵屬郢州，<span class="jiaozhusup">「武陵」各本並作「武陽」，孫虨宋書考論云：「武陽當是武陵。」按孫說是，今改正。</span>隨郡、義陽屬司州，北義陽省，凡餘十一郡。文帝世，又立宋安左郡，領拓邊、綏慕、樂寧、慕化、仰澤、革音、歸德七縣，後省改。汶陽郡又度屬。今領郡十二，縣四十八。戶六萬五千六百四。去京都水三千三百八十。
</p>
<p class="em2" id="p2"><a class="gg-link" href="#p2" onclick="return changeColor(this);"></a>
南郡太守，秦立。漢高帝元年，爲臨江國，景帝中二年復故。<span class="jiaozhusup">「漢高帝」各本作「漢文帝」，「中二年」各本作「中元年」，並據漢書地理志改。漢書地理志南郡下云：「秦置，高帝元年，更爲臨江郡，五年，復故。景帝二年（當作七年），復爲臨江，中二年復故。」宋志略去高帝五年省臨江國復置南郡，景帝七年復爲臨江國一節，「高帝」又訛「文帝」，「中二年」又訛「中元年」。漢書高帝紀，元年以懷王柱國共敖爲臨江王，則宋志作臨江國是，漢志作臨江郡者誤。景帝七年復爲臨江國，以廢太子榮爲臨江王，至中二年榮自殺，國除。</span>晉武帝太康元年改曰新郡，尋復故。宋初領縣九，後州陵、監利度屬巴陵；旌陽文帝元嘉十八年省併枝江。二漢無旌陽，見晉太康地志，疑是吳所立。凡餘六縣。戶一萬四千五百四十四，口七萬五千八十七。
</p>
<p class="margin2" id="p3"><a class="gg-link" href="#p3" onclick="return changeColor(this);"></a>
江陵公相，漢舊縣。
</p>
<p class="margin2" id="p4"><a class="gg-link" href="#p4" onclick="return changeColor(this);"></a>
華容公相，漢舊縣，晉武太康元年省，後復立。
</p>
<p class="margin2" id="p5"><a class="gg-link" href="#p5" onclick="return changeColor(this);"></a>
當陽男相，漢舊縣。
</p>
<p class="margin2" id="p6"><a class="gg-link" href="#p6" onclick="return changeColor(this);"></a>
臨沮伯相，漢舊縣。晉太康、永寧地志屬襄陽，後度。
</p>
<p class="margin2" id="p7"><a class="gg-link" href="#p7" onclick="return changeColor(this);"></a>
編縣男相，漢舊縣。
</p>
<p class="margin2" id="p8"><a class="gg-link" href="#p8" onclick="return changeColor(this);"></a>
枝江侯相，漢舊縣。
</p>
<p class="em2" id="p9"><a class="gg-link" href="#p9" onclick="return changeColor(this);"></a>
南平內史，吳南郡治江南，領江陵、華容諸縣。晉武帝太康元年，分南郡江南爲南平郡，治作唐，後治江安。領縣四。戶一萬二千三百九十二，口四萬五千四十九。去州水二百五十。去京都水三千五百，無陸。
</p>
<p class="margin2" id="p10"><a class="gg-link" href="#p10" onclick="return changeColor(this);"></a>
江安侯相，晉武帝太康元年立。
</p>
<p class="margin2" id="p11"><a class="gg-link" href="#p11" onclick="return changeColor(this);"></a>
孱陵侯相，二漢舊縣，屬武陵，晉太康地志屬南平。
</p>
<p class="margin2" id="p12"><a class="gg-link" href="#p12" onclick="return changeColor(this);"></a>
作唐侯相，前漢無，後漢屬武陵，晉太康地志屬南平。
</p>
<p class="margin2" id="p13"><a class="gg-link" href="#p13" onclick="return changeColor(this);"></a>
南安令，晉武帝分江安立。<span class="jiaozhusup">「南安」各本並作「安南」，據成孺宋書州郡志校勘記說乙正。按水經油水注：「晉太康元年，分孱陵立南安縣。」</span>
</p>
<p class="em2" id="p14"><a class="gg-link" href="#p14" onclick="return changeColor(this);"></a>
天門太守，吳孫休永安六年，分武陵立。充縣有松梁山，山有石，石開處數十丈，其高以努仰射不至，其上名「天門」，因此名郡。充縣後省。孝武孝建元年，度郢州，明帝泰始三年復舊。領縣四。戶三千一百九十五。去州水一千二百，陸六百。去京都水三千五百。
</p>
<p class="margin2" id="p15"><a class="gg-link" href="#p15" onclick="return changeColor(this);"></a>
澧陽令，晉武帝太康四年立。
</p>
<p class="margin2" id="p16"><a class="gg-link" href="#p16" onclick="return changeColor(this);"></a>
臨澧令，晉武帝太康四年立。
</p>
<p class="margin2" id="p17"><a class="gg-link" href="#p17" onclick="return changeColor(this);"></a>
零陽令，漢舊縣，屬武陵。
</p>
<p class="margin2" id="p18"><a class="gg-link" href="#p18" onclick="return changeColor(this);"></a>
漊中令，二漢無，晉太康地志有，疑是吳立。
</p>
<p class="margin2" id="p19"><a class="gg-link" href="#p19" onclick="return changeColor(this);"></a>
宜都太守，太康地志、王隱地道、何志並云吳分南郡立；張勃吳錄云劉備立。按吳志，呂蒙平南郡，據江陵，陸遜別取宜都，獲秭歸、枝江、夷道縣。初權與劉備分荊州，而南郡屬備，則是備分南郡立宜都，非吳立也。習鑿齒云，魏武平荊州，分南郡枝江以西爲臨江郡，建安十五年，劉備改爲宜都。領縣四。戶一千八百四十三，口三萬四千二百二十。去州水三百五十，無陸。去京都水三千七百三十。
</p>
<p class="margin2" id="p20"><a class="gg-link" href="#p20" onclick="return changeColor(this);"></a>
夷道令，漢舊縣。
</p>
<p class="margin2" id="p21"><a class="gg-link" href="#p21" onclick="return changeColor(this);"></a>
佷山男相，前漢屬武陵，後漢屬南郡，晉武帝太康元年改爲興山，後復舊。
</p>
<p class="margin2" id="p22"><a class="gg-link" href="#p22" onclick="return changeColor(this);"></a>
宜昌令，何志晉武帝立。按太康、永寧地志並無，疑是此後所立。
</p>
<p class="margin2" id="p23"><a class="gg-link" href="#p23" onclick="return changeColor(this);"></a>
夷陵令，漢舊縣，吳改曰西陵，晉武帝太康元年復舊。
</p>
<p class="em2" id="p24"><a class="gg-link" href="#p24" onclick="return changeColor(this);"></a>
巴東公相，譙周巴記云，初平元年，<span class="jiaozhusup">「元年」各本並作「六年」，據晉書地理志改。成孺宋書州郡志校勘記云：「案獻帝初平紀元僅四年，六年疑有誤。晉志益州下云，獻帝初平元年，劉璋分巴郡立永寧郡。知『六』爲『元』字之誤，當據正。」</span>荊州帳下司馬趙韙建議分巴郡諸縣安漢以下爲永寧郡。建安六年，劉璋改永寧爲巴東郡，<span class="jiaozhusup">廿二史考異云：「據華陽國志，建安六年，乃改固陵爲巴東。若永寧之分，雖與固陵同時，其後改稱巴西，與巴東不相涉。」</span>以涪陵縣分立丹興、漢葭二縣，立巴東屬國都尉，後爲涪陵郡。晉太康地志，巴東屬梁州，惠帝太安二年度益州，穆帝永和初平蜀，度屬荊州。永初郡國志無巴渠、黽陽二縣。領縣七。戶一萬三千七百九十五，口四萬五千二百三十七。去州水一千三百。去京都水四千六百八十。
</p>
<p class="margin2" id="p25"><a class="gg-link" href="#p25" onclick="return changeColor(this);"></a>
魚復侯相，漢舊縣，屬巴郡，劉備章武二年，改爲永安，晉武帝太康元年復舊。
</p>
<p class="margin2" id="p26"><a class="gg-link" href="#p26" onclick="return changeColor(this);"></a>
朐䏰令，漢舊縣，屬巴郡。
</p>
<p class="margin2" id="p27"><a class="gg-link" href="#p27" onclick="return changeColor(this);"></a>
新浦令，何志新立。
</p>
<p class="margin2" id="p28"><a class="gg-link" href="#p28" onclick="return changeColor(this);"></a>
南浦令，劉禪建興八年十月，益州牧閻宇表改羊渠立。<span class="jiaozhusup">華陽國志；「南浦縣，晉初置。」</span>羊渠不詳，何志吳立。
</p>
<p class="margin2" id="p29"><a class="gg-link" href="#p29" onclick="return changeColor(this);"></a>
漢豐令，何志不注置立。<span class="jiaozhusup">華陽國志：「漢豐縣，建安二十一年置。」</span>太康地志巴東有漢昌縣，疑是。
</p>
<p class="margin2" id="p30"><a class="gg-link" href="#p30" onclick="return changeColor(this);"></a>
巴渠令，何志不注置立。
</p>
<p class="margin2" id="p31"><a class="gg-link" href="#p31" onclick="return changeColor(this);"></a>
黽陽令，何志不注置立。晉末平吳時，峽中立武陵郡，有黽陽、黔陽縣，咸寧元年並省。
</p>
<p class="em2" id="p32"><a class="gg-link" href="#p32" onclick="return changeColor(this);"></a>
汶陽太守，何志新立。<span class="jiaozhusup">廿二史考異云：「據南齊書蠻傳，汶陽本臨沮西界二百里。桓溫時割以爲郡。然則汶陽郡晉時已有之，何承天以爲新立者，非也。」</span>先屬梁州，文帝元嘉十一年度。宋初有四縣，後省汶陽縣。今領三縣。戶九百五十八，口四千九百一十四。去州水七百，陵四百。去京都四千一百。
</p>
<p class="margin2" id="p33"><a class="gg-link" href="#p33" onclick="return changeColor(this);"></a>
僮陽令，何志新立。
</p>
<p class="margin2" id="p34"><a class="gg-link" href="#p34" onclick="return changeColor(this);"></a>
沮陽令，何志新立。
</p>
<p class="margin2" id="p35"><a class="gg-link" href="#p35" onclick="return changeColor(this);"></a>
高安令，何志新立。
</p>
<p class="em2" id="p36"><a class="gg-link" href="#p36" onclick="return changeColor(this);"></a>
南義陽太守，<span class="jiazhu">義陽郡別見。</span>晉末以義陽流民僑立。宋初有四縣，孝武孝建二年，以平陽縣併厥西。平陽本爲郡，江左僑立。魏世分河東爲平陽郡，晉末省爲縣。<span class="jiaozhusup">洪亮吉東晉疆域志云：「平陽本平春，晉太元中，避鄭太后諱乃改，與河東郡之平陽迥別，沈志合以爲一，非是。」</span>今領縣二。戶一千六百七，口九千七百四十一。
</p>
<p class="margin2" id="p37"><a class="gg-link" href="#p37" onclick="return changeColor(this);"></a>
厥西令，二漢無，晉太康地志屬義陽。
</p>
<p class="margin2" id="p38"><a class="gg-link" href="#p38" onclick="return changeColor(this);"></a>
平氏令，漢舊名，屬南陽。
</p>
<p class="em2" id="p39"><a class="gg-link" href="#p39" onclick="return changeColor(this);"></a>
新興太守，魏志建安二十年，省雲中、定襄、五原、朔方四郡，郡立一縣，合爲此郡，屬并州。晉江左僑立。宋初六縣，後省雲中，<span class="jiazhu">漢舊名，屬雲中。</span>孝武孝建二年，又省九原縣<span class="jiazhu">漢舊名，屬五原。</span>併定襄，宕渠<span class="jiazhu">流寓立。</span>併廣牧。凡今領縣三。戶二千三百一，口九千五百八十四。
</p>
<p class="margin2" id="p40"><a class="gg-link" href="#p40" onclick="return changeColor(this);"></a>
定襄令，漢舊名。
</p>
<p class="margin2" id="p41"><a class="gg-link" href="#p41" onclick="return changeColor(this);"></a>
廣牧男相，漢舊名，屬朔方。
</p>
<p class="margin2" id="p42"><a class="gg-link" href="#p42" onclick="return changeColor(this);"></a>
新豐令，漢舊名，屬京兆。僑流立。
</p>
<p class="em2" id="p43"><a class="gg-link" href="#p43" onclick="return changeColor(this);"></a>
南河東太守，河東郡，秦立。晉成帝咸康三年，征西將軍庾亮以司州僑戶立。宋初八縣，孝武孝建二年，以廣戚<span class="jiazhu">前漢屬沛，後漢、晉太康地志屬彭城。江左流寓立。</span>併聞喜，弘農、<span class="jiazhu">江左立僑郡，後併省爲縣。</span>臨汾併松滋，安邑併永安。<span class="jiazhu">臨汾、安邑漢舊名。臨汾後屬平陽。</span><span class="jiaozhusup">「平陽」各本並作「陽平」。成孺宋書州郡志校勘記云：「按晉志，司州平陽郡臨汾，今據乙正。」按成校是，今訂正。</span>今領縣四。戶二千四百二十三，口一萬四百八十七。去州水一百二十。去京都水三千五百。
</p>
<p class="margin2" id="p44"><a class="gg-link" href="#p44" onclick="return changeColor(this);"></a>
聞喜令，故曲沃，秦改爲左邑，漢武帝元鼎六年，行幸至此，聞南越破，改名聞喜。
</p>
<p class="margin2" id="p45"><a class="gg-link" href="#p45" onclick="return changeColor(this);"></a>
永安令，前漢彘縣，順帝陽嘉二年更名，後屬平陽。
</p>
<p class="margin2" id="p46"><a class="gg-link" href="#p46" onclick="return changeColor(this);"></a>
松滋令，前漢屬廬江，後漢無，晉屬安豐。疑是有流民寓荊土，故立。
</p>
<p class="margin2" id="p47"><a class="gg-link" href="#p47" onclick="return changeColor(this);"></a>
譙縣令，<span class="jiazhu">別見。</span>譙流民寓立。
</p>
<p class="em2" id="p48"><a class="gg-link" href="#p48" onclick="return changeColor(this);"></a>
建平太守，吳孫休永安三年，分宜都立，領信陵、興山、秭歸、沙渠四縣。晉又有建平都尉，領巫、北井、泰昌、建始四縣。晉武帝咸寧元年，改都尉爲郡，於是吳、晉各有建平郡。太康元年吳平，併合。五年，省建始縣，後復立。永初郡國有南陵、建始、信陵、興山、永新、永寧、平樂七縣，今並無。按太康地志無南陵、永新、永寧、平樂、新鄉五縣，疑是江左所立。信陵、興山、沙渠，疑是吳立。建始，晉初所立也。領縣七。戶一千三百二十九，口二萬八百一十四。去州水陸一千。去京都水四千三百八十。
</p>
<p class="margin2" id="p49"><a class="gg-link" href="#p49" onclick="return changeColor(this);"></a>
巫令，漢舊縣。
</p>
<p class="margin2" id="p50"><a class="gg-link" href="#p50" onclick="return changeColor(this);"></a>
秭歸侯相，漢舊縣
</p>
<p class="margin2" id="p51"><a class="gg-link" href="#p51" onclick="return changeColor(this);"></a>
歸鄉公相，何志，故屬秭歸，吳分。按太康地志云，秭歸有歸鄉，故夔子國，楚滅之，而無歸鄉縣，何志所言非也。<span class="jiaozhusup">洪亮吉東晉疆域志云：「考晉書劉弘傳有仇勃爲歸鄉令，是晉有此縣矣。何志所言不誣，沈非之，誤也。」</span>
</p>
<p class="margin2" id="p52"><a class="gg-link" href="#p52" onclick="return changeColor(this);"></a>
北井令，晉太康地志有。先屬巴東，晉武帝泰始五年度建平。
</p>
<p class="margin2" id="p53"><a class="gg-link" href="#p53" onclick="return changeColor(this);"></a>
泰昌令，晉太康地志有。
</p>
<p class="margin2" id="p54"><a class="gg-link" href="#p54" onclick="return changeColor(this);"></a>
沙渠令，晉起居注，太康元年立。按沙渠是吳建平郡所領，吳平不應方立，不詳。
</p>
<p class="margin2" id="p55"><a class="gg-link" href="#p55" onclick="return changeColor(this);"></a>
新鄉令。
</p>
<p class="em2" id="p56"><a class="gg-link" href="#p56" onclick="return changeColor(this);"></a>
永寧太守，晉安帝僑立爲長寧郡，宋明帝以名與文帝陵同，改爲永寧。宋初五縣，後省綏安。<span class="jiaozhusup">「綏安」各本並作「經安」。巴陵郡下云，明帝泰始四年，以綏安縣併州陵，即此縣。今改正。</span><span class="jiazhu">晉安帝立。</span>孝武孝建二年後，以僮陽<span class="jiazhu">晉安帝立。</span>併長寧，綏寧<span class="jiazhu">晉安帝立。</span>併上黃。今領縣二。戶一千一百五十七，口四千二百七十四。去州陸六十。去京都三千四百三十。
</p>
<p class="margin2" id="p57"><a class="gg-link" href="#p57" onclick="return changeColor(this);"></a>
長寧侯相，晉安帝立。
</p>
<p class="margin2" id="p58"><a class="gg-link" href="#p58" onclick="return changeColor(this);"></a>
上黃男相，宋初屬襄陽，後度。二漢、晉並無此縣。
</p>
<p class="em2" id="p59"><a class="gg-link" href="#p59" onclick="return changeColor(this);"></a>
武寧太守，晉安帝隆安五年，桓玄以沮、漳降蠻立。領縣二。戶九百五十八，口四千九百一十四。
</p>
<p class="margin2" id="p60"><a class="gg-link" href="#p60" onclick="return changeColor(this);"></a>
樂鄉令，晉安帝立。
</p>
<p class="margin2" id="p61"><a class="gg-link" href="#p61" onclick="return changeColor(this);"></a>
長林男相，晉安帝立。
</p>
<p class="em2" id="p62"><a class="gg-link" href="#p62" onclick="return changeColor(this);"></a>
郢州刺史，魏文帝黃初三年，以荊州江北諸郡爲郢州，其年罷并荊，非今地。吳又立郢州。孝武孝建元年，分荊州之江夏、竟陵、隨、武陵、天門，湘州之巴陵，江州之武昌，豫州之西陽，又以南郡之州陵、監利二縣度屬巴陵，立郢州。天門後還荊。領郡六，縣三十九。戶二萬九千四百六十九，口十五萬八千五百八十七。去京都水二千一百。
</p>
<p class="em2" id="p63"><a class="gg-link" href="#p63" onclick="return changeColor(this);"></a>
江夏太守，漢高帝立，本屬荊州。永初郡國及何志並治安陸，此後治夏口。又有安陸、曲陵，曲後別郡。<span class="jiaozhusup">「曲後別郡」四字費解。按安陸、曲陵二縣，曾屬江夏郡，孝武帝孝建元年，別爲安陸郡。「曲後爲郡」或是「後別爲郡」之誤。</span>領縣七。戶五千七十二，口二萬三千八百一十。
</p>
<p class="margin2" id="p64"><a class="gg-link" href="#p64" onclick="return changeColor(this);"></a>
汝南侯相，本沙羡土，晉末汝南郡民流寓夏口，因立爲汝南縣。沙羡令，漢舊縣，吳省。晉武太康元年復立，治夏口。孝武太元三年，省併沙陽，後以其地爲汝南實土。
</p>
<p class="margin2" id="p65"><a class="gg-link" href="#p65" onclick="return changeColor(this);"></a>
沌陽子相，江左立。
</p>
<p class="margin2" id="p66"><a class="gg-link" href="#p66" onclick="return changeColor(this);"></a>
孝昌侯相，永初郡國、何志並無，徐志有，疑是孝武世所立。
</p>
<p class="margin2" id="p67"><a class="gg-link" href="#p67" onclick="return changeColor(this);"></a>
惠懷子相，江左立。
</p>
<p class="margin2" id="p68"><a class="gg-link" href="#p68" onclick="return changeColor(this);"></a>
沙陽男相，二漢舊縣，本名沙羡，屬武昌，晉武帝太康元年更名，又立沙羡，而沙陽徙今所治。文帝元嘉十六年度巴陵，孝武孝建元年度江夏。
</p>
<p class="margin2" id="p69"><a class="gg-link" href="#p69" onclick="return changeColor(this);"></a>
羡陽子相，晉惠帝世，安陸人朱伺爲陶侃將，求分安陸東界爲此縣。<span class="jiaozhusup">「安陸」各本並作「安陵」，據洪亮吉東晉疆域志改。孫虨宋書考論亦云：「陵當作陸。」</span>
</p>
<p class="margin2" id="p70"><a class="gg-link" href="#p70" onclick="return changeColor(this);"></a>
蒲圻男相，晉武帝太康元年立。本屬長沙，文帝元嘉十六年度巴陵，孝武孝建元年度江夏。
</p>
<p class="em2" id="p71"><a class="gg-link" href="#p71" onclick="return changeColor(this);"></a>
竟陵太守，晉惠帝元康九年，分江夏西界立。何志又有宋縣，徐無。領縣六。戶八千五百九十一，口四萬四千三百七十五。去州水一千四百。去京都水三千四百。
</p>
<p class="margin2" id="p72"><a class="gg-link" href="#p72" onclick="return changeColor(this);"></a>
萇壽令，明帝泰始六年立。
</p>
<p class="margin2" id="p73"><a class="gg-link" href="#p73" onclick="return changeColor(this);"></a>
竟陵侯相，漢舊縣，屬江夏。
</p>
<p class="margin2" id="p74"><a class="gg-link" href="#p74" onclick="return changeColor(this);"></a>
新市子相，漢舊縣，屬江夏。
</p>
<p class="margin2" id="p75"><a class="gg-link" href="#p75" onclick="return changeColor(this);"></a>
霄城侯相，<span class="jiaozhusup">「霄城」各本並作「宵城」，魯爽傳、水經沔水注亦作「宵城」。趙倫之傳、南齊書州郡志、梁書范雲傳、隋書地理志並作「霄城」。今改作「霄城」。</span>永初郡國有，何、徐不注置立。
</p>
<p class="margin2" id="p76"><a class="gg-link" href="#p76" onclick="return changeColor(this);"></a>
新陽男相，永初郡國有，何、徐不注置立。
</p>
<p class="margin2" id="p77"><a class="gg-link" href="#p77" onclick="return changeColor(this);"></a>
雲杜侯相，漢舊縣，屬江夏。
</p>
<p class="em2" id="p78"><a class="gg-link" href="#p78" onclick="return changeColor(this);"></a>
武陵太守，前漢地理志，高帝立。續漢郡國志云，秦昭王立，名黔中郡，高帝五年更名。本屬荊州。領縣十。戶五千九十，口三萬七千五百五十五。去州水一千。去京都水三千。
</p>
<p class="margin2" id="p79"><a class="gg-link" href="#p79" onclick="return changeColor(this);"></a>
臨沅男相，漢舊縣。
</p>
<p class="margin2" id="p80"><a class="gg-link" href="#p80" onclick="return changeColor(this);"></a>
龍陽侯相，晉太康地理志、何志吳立。
</p>
<p class="margin2" id="p81"><a class="gg-link" href="#p81" onclick="return changeColor(this);"></a>
漢壽伯相，前漢立，<span class="jiaozhusup">成孺宋書州郡志校勘記云：「漢志，武陵郡索。續志，武陵郡，故索，陽嘉三年更名。據志例推之，『立』字衍，前漢下脫『曰索』二字。」</span>後漢順帝陽嘉三年更名。吳曰吳壽，晉武帝復舊。
</p>
<p class="margin2" id="p82"><a class="gg-link" href="#p82" onclick="return changeColor(this);"></a>
沅南令，漢光武建武二十六年立。
</p>
<p class="margin2" id="p83"><a class="gg-link" href="#p83" onclick="return changeColor(this);"></a>
遷陵侯相，漢舊縣。
</p>
<p class="margin2" id="p84"><a class="gg-link" href="#p84" onclick="return changeColor(this);"></a>
辰陽男相，漢舊縣。
</p>
<p class="margin2" id="p85"><a class="gg-link" href="#p85" onclick="return changeColor(this);"></a>
舞陽令，前漢作無陽，後漢無，晉太康地志有。
</p>
<p class="margin2" id="p86"><a class="gg-link" href="#p86" onclick="return changeColor(this);"></a>
酉陽長，漢舊縣。
</p>
<p class="margin2" id="p87"><a class="gg-link" href="#p87" onclick="return changeColor(this);"></a>
黚陽長，二漢無，晉太康地志有。
</p>
<p class="margin2" id="p88"><a class="gg-link" href="#p88" onclick="return changeColor(this);"></a>
沅陵令，漢舊縣。
</p>
<p class="em2" id="p89"><a class="gg-link" href="#p89" onclick="return changeColor(this);"></a>
巴陵太守，文帝元嘉十六年，分長沙之巴陵、蒲圻、下雋，江夏之沙陽四縣立，屬湘州，孝武孝建元年，割南郡之監利、州陵度江夏，<span class="jiaozhusup">成孺宋書州郡志校勘記云：「案監利、州陵二縣，歷代未隸江夏郡。考本志郢州刺史下云，孝武孝建元年，又以南郡之州陵、監利二縣度屬巴陵，立郢州。據此，則江夏二字當爲巴陵之訛。」</span>屬郢州。二年，又度長寧之綏安屬巴陵。何志訖元嘉二十年，巴陵郡以十六年立，應在何志而闕。領縣四。戶五千一百八十七，口二萬五千三百一十六。去州水五百。去京都水二千五百。
</p>
<p class="margin2" id="p90"><a class="gg-link" href="#p90" onclick="return changeColor(this);"></a>
巴陵男相，晉武帝太康元年立，屬長沙。本領度支校尉，立郡省。
</p>
<p class="margin2" id="p91"><a class="gg-link" href="#p91" onclick="return changeColor(this);"></a>
下雋侯相，漢舊縣，屬長沙。
</p>
<p class="margin2" id="p92"><a class="gg-link" href="#p92" onclick="return changeColor(this);"></a>
監利侯相，按晉起居注，太康四年，復立南郡之監利縣，尋復省之。言由先有而被省也，疑是吳所立，又是吳所省。孝武孝建元年度。
</p>
<p class="margin2" id="p93"><a class="gg-link" href="#p93" onclick="return changeColor(this);"></a>
州陵侯相，漢舊縣，屬南郡，晉武帝太康元年復立，疑是吳所省也。孝武孝建元年度。明帝泰始四年，以綏安縣併州陵。
</p>
<p class="em2" id="p94"><a class="gg-link" href="#p94" onclick="return changeColor(this);"></a>
武昌太守，晉起居注，太康元年，改江夏爲武昌郡。領縣三。戶二千五百四十六，口一萬一千四百一十一。去京都水一千一百。
</p>
<p class="margin2" id="p95"><a class="gg-link" href="#p95" onclick="return changeColor(this);"></a>
武昌侯相，魏文帝黃初二年，孫權改鄂爲武昌。<span class="jiaozhusup">「黃初二年」各本並作「黃初三年」，據三國志吳志吳主權傳改。</span>
</p>
<p class="margin2" id="p96"><a class="gg-link" href="#p96" onclick="return changeColor(this);"></a>
陽新侯相，吳立。
</p>
<p class="margin2" id="p97"><a class="gg-link" href="#p97" onclick="return changeColor(this);"></a>
鄂令，漢舊縣，屬江夏。吳改鄂爲武昌，晉武帝太康元年，復立鄂縣，而武昌如故。
</p>
<p class="em2" id="p98"><a class="gg-link" href="#p98" onclick="return changeColor(this);"></a>
西陽太守，本縣名，二漢屬江夏，魏立弋陽郡，又屬焉。晉惠帝又分弋陽爲西陽國，屬豫州，宋孝武孝建元年，度郢州，明帝泰始五年，又度豫，後又還郢。永初郡國、何、徐並有弋陽縣。今領縣十。戶二千九百八十三，口一萬六千一百二十。去州水二百八十。去京都水一千七百二十。
</p>
<p class="margin2" id="p99"><a class="gg-link" href="#p99" onclick="return changeColor(this);"></a>
西陽令，漢舊縣，屬江夏，後屬弋陽。
</p>
<p class="margin2" id="p100"><a class="gg-link" href="#p100" onclick="return changeColor(this);"></a>
西陵男相，漢舊縣，屬江夏，後屬弋陽。
</p>
<p class="margin2" id="p101"><a class="gg-link" href="#p101" onclick="return changeColor(this);"></a>
孝寧侯相，本軑縣，漢舊縣。孝武自此伐逆，即位改名。
</p>
<p class="margin2" id="p102"><a class="gg-link" href="#p102" onclick="return changeColor(this);"></a>
蘄陽令，二漢江夏郡有蘄春縣，吳立爲郡，晉武帝太康元年，省蘄春郡，<span class="jiaozhusup">「省」字下各本並有「爲」字，據成校刪。成孺宋書州郡志校勘記云：「晉太康省郡，而縣改屬弋陽，故晉志弋陽郡有蘄春縣。『爲』字當衍。」</span>而縣屬弋陽，後屬新蔡，孝武大明八年，還西陽。
</p>
<p class="margin2" id="p103"><a class="gg-link" href="#p103" onclick="return changeColor(this);"></a>
義安令，明帝泰始二年以來流民立。
</p>
<p class="margin2" id="p104"><a class="gg-link" href="#p104" onclick="return changeColor(this);"></a>
蘄水左縣長，文帝元嘉二十五年，以豫部蠻民立建昌、南川、長風、赤亭、魯亭、陽城、彭波、遷溪、東丘、東安、西安、南安、房田、希水、高坡、直水、蘄水、清石十八縣，屬西陽。孝武大明八年，赤亭、彭波併陽城，其餘不詳何時省。
</p>
<p class="margin2" id="p105"><a class="gg-link" href="#p105" onclick="return changeColor(this);"></a>
東安左縣長，前廢帝永光元年，復以西陽蘄水、直水、希水三屯爲縣。
</p>
<p class="margin2" id="p106"><a class="gg-link" href="#p106" onclick="return changeColor(this);"></a>
建寧左縣長，孝武大明八年省建寧左郡爲縣，屬西陽。徐志有建寧縣，當是此後爲郡。
</p>
<p class="margin2" id="p107"><a class="gg-link" href="#p107" onclick="return changeColor(this);"></a>
希水左縣長。
</p>
<p class="margin2" id="p108"><a class="gg-link" href="#p108" onclick="return changeColor(this);"></a>
陽城左縣長，本屬建寧左郡，孝武大明八年，省西陽之赤亭、陽城、彭波三縣併建寧之陽城縣，而以縣屬西陽。
</p>
<p class="em2" id="p109"><a class="gg-link" href="#p109" onclick="return changeColor(this);"></a>
湘州刺史，晉懷帝永嘉元年，分荊州之長沙、衡陽、湘東、邵陵、零陵、營陽、建昌，江州之桂陽八郡立，治臨湘。成帝咸和三年省。安帝義熙八年復立，十二年又省。宋武帝永初三年又立，文帝元嘉八年省。十六年又立，<span class="jiaozhusup">「十六年」各本並作「十七年」，據文帝紀改。成孺宋書州郡志校勘記云：「文帝紀，元嘉十六年正月，復分荊州爲湘州。二月，以始興王濬爲刺史。七當作六。」</span>二十九年又省。孝武孝建元年又立。建昌郡，晉惠帝元康九年，分長沙東北下雋諸縣立，成帝咸康元年省。元嘉十六年立巴陵郡屬湘州，後度郢。領郡十，縣六十二。戶四萬五千八十九，口三十五萬七千五百七十二。去京都水三千三百。
</p>
<p class="em2" id="p110"><a class="gg-link" href="#p110" onclick="return changeColor(this);"></a>
長沙內史，秦立。宋初十縣，下雋、蒲圻、巴陵屬巴陵。今領縣七。戶五千六百八十四，口四萬六千二百一十三。
</p>
<p class="margin2" id="p111"><a class="gg-link" href="#p111" onclick="return changeColor(this);"></a>
臨湘侯相，漢舊縣。
</p>
<p class="margin2" id="p112"><a class="gg-link" href="#p112" onclick="return changeColor(this);"></a>
醴陵侯相，後漢立。
</p>
<p class="margin2" id="p113"><a class="gg-link" href="#p113" onclick="return changeColor(this);"></a>
瀏陽侯相，吳立。
</p>
<p class="margin2" id="p114"><a class="gg-link" href="#p114" onclick="return changeColor(this);"></a>
吳昌侯相，後漢立曰漢昌，吳更名。
</p>
<p class="margin2" id="p115"><a class="gg-link" href="#p115" onclick="return changeColor(this);"></a>
羅縣侯相，漢舊縣。
</p>
<p class="margin2" id="p116"><a class="gg-link" href="#p116" onclick="return changeColor(this);"></a>
攸縣子相，漢舊縣。
</p>
<p class="margin2" id="p117"><a class="gg-link" href="#p117" onclick="return changeColor(this);"></a>
建寧子相，吳立。
</p>
<p class="em2" id="p118"><a class="gg-link" href="#p118" onclick="return changeColor(this);"></a>
衡陽內史，吳孫亮太平二年，分長沙西部都尉立。領縣七。戶五千七百四十六，口二萬八千九百九十一。去州水二百二十。去京都水三千七百。
</p>
<p class="margin2" id="p119"><a class="gg-link" href="#p119" onclick="return changeColor(this);"></a>
湘西令，吳立。
</p>
<p class="margin2" id="p120"><a class="gg-link" href="#p120" onclick="return changeColor(this);"></a>
湘南男相，漢舊縣，屬長沙。
</p>
<p class="margin2" id="p121"><a class="gg-link" href="#p121" onclick="return changeColor(this);"></a>
益陽侯相，漢舊縣，屬長沙。
</p>
<p class="margin2" id="p122"><a class="gg-link" href="#p122" onclick="return changeColor(this);"></a>
湘鄉男相，前漢無，後漢屬零陵。
</p>
<p class="margin2" id="p123"><a class="gg-link" href="#p123" onclick="return changeColor(this);"></a>
新康男相，吳曰新陽，晉武帝太康元年更名。
</p>
<p class="margin2" id="p124"><a class="gg-link" href="#p124" onclick="return changeColor(this);"></a>
重安侯相，前漢曰鍾武，後漢順帝永建三年更名，屬零陵。
</p>
<p class="margin2" id="p125"><a class="gg-link" href="#p125" onclick="return changeColor(this);"></a>
衡山男相，吳立曰衡陽，晉惠帝更名。
</p>
<p class="em2" id="p126"><a class="gg-link" href="#p126" onclick="return changeColor(this);"></a>
桂陽太守，漢高立，屬荊州，晉惠帝元康元年度江州。領縣六。戶二千二百一十九，口二萬二千一百九十二。去州水一千四百。去京都水四千九百四十。
</p>
<p class="margin2" id="p127"><a class="gg-link" href="#p127" onclick="return changeColor(this);"></a>
郴縣伯相，漢舊縣。
</p>
<p class="margin2" id="p128"><a class="gg-link" href="#p128" onclick="return changeColor(this);"></a>
耒陽子相，漢舊縣。
</p>
<p class="margin2" id="p129"><a class="gg-link" href="#p129" onclick="return changeColor(this);"></a>
南平令，漢舊縣。
</p>
<p class="margin2" id="p130"><a class="gg-link" href="#p130" onclick="return changeColor(this);"></a>
臨武令，漢舊縣。
</p>
<p class="margin2" id="p131"><a class="gg-link" href="#p131" onclick="return changeColor(this);"></a>
汝城令，<span class="jiaozhusup">「汝城」毛本及晉書地理志作「汝成」。南齊書州郡志、水經耒水注作「汝城」。</span>江左立。
</p>
<p class="margin2" id="p132"><a class="gg-link" href="#p132" onclick="return changeColor(this);"></a>
晉寧令，漢順帝永和元年立，曰漢寧，吳改曰陽安，晉武帝太康元年改曰晉寧。
</p>
<p class="em2" id="p133"><a class="gg-link" href="#p133" onclick="return changeColor(this);"></a>
零陵內史，漢武帝元鼎六年立。領縣七。戶三千八百二十八，口六萬四千八百二十八。去州一千四百。去京都水四千八百。
</p>
<p class="margin2" id="p134"><a class="gg-link" href="#p134" onclick="return changeColor(this);"></a>
泉陵子相，漢舊縣。
</p>
<p class="margin2" id="p135"><a class="gg-link" href="#p135" onclick="return changeColor(this);"></a>
洮陽侯相，漢舊縣。
</p>
<p class="margin2" id="p136"><a class="gg-link" href="#p136" onclick="return changeColor(this);"></a>
零陵子相，漢舊縣。
</p>
<p class="margin2" id="p137"><a class="gg-link" href="#p137" onclick="return changeColor(this);"></a>
祁陽子相，吳立。明帝泰始初度湘東，五年復舊。
</p>
<p class="margin2" id="p138"><a class="gg-link" href="#p138" onclick="return changeColor(this);"></a>
應陽男相，晉惠帝分觀陽立。
</p>
<p class="margin2" id="p139"><a class="gg-link" href="#p139" onclick="return changeColor(this);"></a>
觀陽男相，吳立。
</p>
<p class="margin2" id="p140"><a class="gg-link" href="#p140" onclick="return changeColor(this);"></a>
永昌令，吳立。
</p>
<p class="em2" id="p141"><a class="gg-link" href="#p141" onclick="return changeColor(this);"></a>
營陽太守，江左分零陵立。領縣四。戶一千六百八，口二萬九百二十七。去州水一千七百一。去京都水五千五百五十。
</p>
<p class="margin2" id="p142"><a class="gg-link" href="#p142" onclick="return changeColor(this);"></a>
營浦侯相，漢舊縣，屬零陵。
</p>
<p class="margin2" id="p143"><a class="gg-link" href="#p143" onclick="return changeColor(this);"></a>
營道侯相，漢舊縣，屬零陵。
</p>
<p class="margin2" id="p144"><a class="gg-link" href="#p144" onclick="return changeColor(this);"></a>
舂陵令，前漢舊縣，舂陵侯徙國南陽，省。吳復立，屬零陵。
</p>
<p class="margin2" id="p145"><a class="gg-link" href="#p145" onclick="return changeColor(this);"></a>
泠道令，漢舊縣，屬零陵。
</p>
<p class="em2" id="p146"><a class="gg-link" href="#p146" onclick="return changeColor(this);"></a>
湘東太守，吳孫亮太平二年，分長沙東部都尉立。晉世七縣，孝武太元二十年，省酃、<span class="jiazhu">漢舊縣。</span>利陽、新平<span class="jiazhu">張勃吳錄有此二縣，利作梨，晉作利音。</span>三縣。今領縣五。戶一千三百九十六，口一萬七千四百五十。去州水陸七百。去京都水三千六百。
</p>
<p class="margin2" id="p147"><a class="gg-link" href="#p147" onclick="return changeColor(this);"></a>
臨烝伯相，吳屬衡陽，晉太康地志屬湘東。
</p>
<p class="margin2" id="p148"><a class="gg-link" href="#p148" onclick="return changeColor(this);"></a>
新寧令，吳立。
</p>
<p class="margin2" id="p149"><a class="gg-link" href="#p149" onclick="return changeColor(this);"></a>
茶陵子相，漢舊縣，屬長沙。
</p>
<p class="margin2" id="p150"><a class="gg-link" href="#p150" onclick="return changeColor(this);"></a>
湘陰男相，後廢帝元徽二年，分益陽、羅、湘西及巴、硤流民立。
</p>
<p class="margin2" id="p151"><a class="gg-link" href="#p151" onclick="return changeColor(this);"></a>
陰山令，陰山乃是漢舊縣，而屬桂陽。吳湘東郡有此陰山縣，疑是吳所立。
</p>
<p class="em2" id="p152"><a class="gg-link" href="#p152" onclick="return changeColor(this);"></a>
邵陵太守，吳孫皓寶鼎元年，分零陵北部都尉立。領縣七。戶一千九百一十六，口二萬五千五百六十五。去州水七百，陸一千三百。去京都水四千五百。
</p>
<p class="margin2" id="p153"><a class="gg-link" href="#p153" onclick="return changeColor(this);"></a>
邵陵子相，何志屬長沙。按二漢無，吳錄屬邵陵。
</p>
<p class="margin2" id="p154"><a class="gg-link" href="#p154" onclick="return changeColor(this);"></a>
武剛令，<span class="jiaozhusup">水經資水注作「武岡」。</span>晉武分都梁立。
</p>
<p class="margin2" id="p155"><a class="gg-link" href="#p155" onclick="return changeColor(this);"></a>
建興男相，晉武帝分邵陵立。
</p>
<p class="margin2" id="p156"><a class="gg-link" href="#p156" onclick="return changeColor(this);"></a>
高平男相，吳立。晉武帝太康元年，改曰南高平，後更曰高平。
</p>
<p class="margin2" id="p157"><a class="gg-link" href="#p157" onclick="return changeColor(this);"></a>
都梁令，漢舊縣，屬零陵。
</p>
<p class="margin2" id="p158"><a class="gg-link" href="#p158" onclick="return changeColor(this);"></a>
邵陽男相，吳立曰昭陽，晉武改。
</p>
<p class="margin2" id="p159"><a class="gg-link" href="#p159" onclick="return changeColor(this);"></a>
扶縣令，漢舊縣，至晉曰夫夷。漢屬零陵，晉屬邵陵。案今云扶者，疑是避桓溫諱去「夷」，「夫」不可爲縣名，故爲「扶」云。
</p>
<p class="em2" id="p160"><a class="gg-link" href="#p160" onclick="return changeColor(this);"></a>
廣興公相，吳孫皓甘露元年，分桂陽南部都尉，<span class="jiaozhusup">各本並脫「部」字，據三國志吳志孫皓傳補。成孺宋書州郡志校勘記云：「三國志孫皓傳，甘露元年十一月，以桂陽南部爲始興郡。據此『南』下似脫『部』字。」</span>立爲始興郡。晉武帝平吳，以屬廣州，成帝度荊州，宋文帝元嘉二十九年，又度廣州，三十年，復度湘州。明帝泰始六年，立岡湲縣，割始興之封陽、陽山、含洭三縣，立宋安郡，<span class="jiaozhusup">「三縣」各本並作「四縣」。成孺宋書州郡志校勘記云：「四當作三。」按成校是，今改正。</span>屬湘州。泰豫元年復□，<span class="jiaozhusup">成孺宋書州郡志校勘記云：「復下所闕，當是『故』字。」</span>省岡湲縣，改始興曰廣興。領縣七。戶一萬一千七百五十六，口七萬六千三百二十八。去州水二千三百九十。去京都水五千。
</p>
<p class="margin2" id="p161"><a class="gg-link" href="#p161" onclick="return changeColor(this);"></a>
曲江侯相，漢舊縣，屬桂陽。
</p>
<p class="margin2" id="p162"><a class="gg-link" href="#p162" onclick="return changeColor(this);"></a>
桂陽令，<span class="jiaozhusup">各本並脫「陽」字，據漢志、續漢志、晉書地理志、南齊書州郡志補。水經深水注：「桂陽縣，本隸桂陽郡，後割隸始興。」成孺宋書州郡志校勘記云：「桂下誤脫『陽』字，當補。」</span>漢舊縣，屬桂陽。
</p>
<p class="margin2" id="p163"><a class="gg-link" href="#p163" onclick="return changeColor(this);"></a>
陽山侯相，漢舊縣，後漢曰陰山，<span class="jiaozhusup">惠棟云：「前志亦有陰山縣，沈說非也。」按前志桂陽郡有陽山縣，又有陰山縣。應劭陽山下云：「今陰山也。」顏師古駁應云：「下自有陰山，應說非也。」沈志亦從應說而誤。</span>屬桂陽。吳始興郡無此縣，當是晉後立。
</p>
<p class="margin2" id="p164"><a class="gg-link" href="#p164" onclick="return changeColor(this);"></a>
貞陽侯相，漢舊縣，名湞陽，屬桂陽。宋明帝泰始三年，改「湞」爲「貞」。
</p>
<p class="margin2" id="p165"><a class="gg-link" href="#p165" onclick="return changeColor(this);"></a>
含洭男相，漢舊縣，屬桂陽。
</p>
<p class="margin2" id="p166"><a class="gg-link" href="#p166" onclick="return changeColor(this);"></a>
始興令，吳立。
</p>
<p class="margin2" id="p167"><a class="gg-link" href="#p167" onclick="return changeColor(this);"></a>
中宿令，漢舊縣，屬南海，吳度。
</p>
<p class="em2" id="p168"><a class="gg-link" href="#p168" onclick="return changeColor(this);"></a>
臨慶內史，吳分蒼梧立爲臨賀郡，屬廣州，晉成帝度荊州，宋文帝元嘉二十九年，度廣州，三十年，復度湘州。明帝改名。領縣九。戶三千七百一十五，口三萬一千五百八十七。去州水陸二千八百。去京都水陸五千五百七十。
</p>
<p class="margin2" id="p169"><a class="gg-link" href="#p169" onclick="return changeColor(this);"></a>
臨賀侯相，漢舊縣。晉太康地志、王隱云屬南海，而二漢屬蒼梧，當是吳所度。
</p>
<p class="margin2" id="p170"><a class="gg-link" href="#p170" onclick="return changeColor(this);"></a>
馮乘侯相，漢舊縣，屬蒼梧。
</p>
<p class="margin2" id="p171"><a class="gg-link" href="#p171" onclick="return changeColor(this);"></a>
富川令，漢舊縣，屬蒼梧。
</p>
<p class="margin2" id="p172"><a class="gg-link" href="#p172" onclick="return changeColor(this);"></a>
封陽侯相，漢舊縣。
</p>
<p class="margin2" id="p173"><a class="gg-link" href="#p173" onclick="return changeColor(this);"></a>
興安侯相，吳立曰建興，晉武帝太康元年更名。
</p>
<p class="margin2" id="p174"><a class="gg-link" href="#p174" onclick="return changeColor(this);"></a>
謝沐長，漢舊縣，屬蒼梧。
</p>
<p class="margin2" id="p175"><a class="gg-link" href="#p175" onclick="return changeColor(this);"></a>
寧新令，二漢無，當是吳所立，屬蒼梧，晉武帝太康元年更名。
</p>
<p class="margin2" id="p176"><a class="gg-link" href="#p176" onclick="return changeColor(this);"></a>
開建令，文帝分封陽立宋昌、宋興、開建、武化、徃徃、<span class="jiazhu">徃音生。</span>永固、綏南七縣。後又分開建、武化、宋昌三縣立宋建郡，屬廣州。孝武大明元年悉省，唯餘開建縣。
</p>
<p class="margin2" id="p177"><a class="gg-link" href="#p177" onclick="return changeColor(this);"></a>
撫寧令，宋末立。
</p>
<p class="em2" id="p178"><a class="gg-link" href="#p178" onclick="return changeColor(this);"></a>
始建內史，吳孫皓甘露元年，分零陵南部都尉立始安郡，屬廣州，晉成帝度荊州，宋文帝元嘉二十九年，度廣州，三十年，復度湘州。明帝改名。領縣七。戶三千八百三十，口二萬二千四百九十。去州水二千八十，陸二千六百三十。去京都水五千五百九十。
</p>
<p class="margin2" id="p179"><a class="gg-link" href="#p179" onclick="return changeColor(this);"></a>
始安子相，漢舊縣，屬零陵。
</p>
<p class="margin2" id="p180"><a class="gg-link" href="#p180" onclick="return changeColor(this);"></a>
熙平令，吳立爲尚安，晉武改。
</p>
<p class="margin2" id="p181"><a class="gg-link" href="#p181" onclick="return changeColor(this);"></a>
永豐男相，吳立。
</p>
<p class="margin2" id="p182"><a class="gg-link" href="#p182" onclick="return changeColor(this);"></a>
荔浦令，漢舊縣，屬蒼梧。
</p>
<p class="margin2" id="p183"><a class="gg-link" href="#p183" onclick="return changeColor(this);"></a>
平樂侯相，吳立。
</p>
<p class="margin2" id="p184"><a class="gg-link" href="#p184" onclick="return changeColor(this);"></a>
建陵男相，吳立，屬蒼梧，宋末度。
</p>
<p class="margin2" id="p185"><a class="gg-link" href="#p185" onclick="return changeColor(this);"></a>
樂化左令，宋末立。
</p>
<p class="em2" id="p186"><a class="gg-link" href="#p186" onclick="return changeColor(this);"></a>
雍州刺史，晉江左立。胡亡氐亂，雍、秦流民多南出樊、沔，晉孝武始於襄陽僑立雍州，并立僑郡縣。宋文帝元嘉二十六年，割荊州之襄陽、南陽、新野、順陽、隨五郡爲雍州，而僑郡縣猶寄寓在諸郡界。孝武大明中，又分實土郡縣以爲僑郡縣境。徐志雍州有北上洛、北京兆、義陽三郡。北上洛，晉孝武立，領上洛、北商、酆陽、陽亭、北拒陽五縣。北京兆領北藍田、霸城、山北三縣。並云景平中立。義陽，云晉安帝立，領平氏、襄鄉二縣。酆陽、陽亭、北拒陽，並云安帝立，餘縣不注置立。今並無此三郡。今領郡十七，縣六十。戶三萬八千九百七十五，口十六萬七千四百六十七。去京都水四千四百，陸二千一百。
</p>
<p class="em2" id="p187"><a class="gg-link" href="#p187" onclick="return changeColor(this);"></a>
襄陽公相，魏武帝平荊州，分南郡編以北及南陽之山都立，屬荊州。魚豢云，魏文帝立。永初郡國、何志並有宜城、<span class="jiazhu">漢舊縣，屬南郡。</span>鄀、上黃縣，<span class="jiazhu">並別見。</span>徐志無。領縣三。戶四千二十四，口一萬六千四百九十六。
</p>
<p class="margin2" id="p188"><a class="gg-link" href="#p188" onclick="return changeColor(this);"></a>
襄陽令，漢舊縣，屬南郡。
</p>
<p class="margin2" id="p189"><a class="gg-link" href="#p189" onclick="return changeColor(this);"></a>
中廬令，漢舊縣，屬南郡。
</p>
<p class="margin2" id="p190"><a class="gg-link" href="#p190" onclick="return changeColor(this);"></a>
󿸳縣令，<span class="jiaozhusup">按前漢志南郡有邔縣。孟康曰：「音忌。」師古曰：「音其已反。」舊本續漢志訛作「印」。集解引惠棟曰：「前志及本傳皆作邔。章懷音其紀反。」錢大昕曰：「淄川王終子柱，封邔侯。」說文邑部：「邔，南郡縣也。從邑已聲。」水經：「禹貢三澨沱，在南郡邔縣北。」南齊書州郡志、晉書地理志並作「邔」。或謂「󿸳」字不誤，古漢上之巴國邑此，待考。</span>漢舊縣，屬南郡。
</p>
<p class="em2" id="p191"><a class="gg-link" href="#p191" onclick="return changeColor(this);"></a>
南陽太守，秦立，屬荊州。永初郡國有比陽、魯陽、赭陽、西鄂、犨、葉、雉、博望八縣。<span class="jiazhu">並漢舊縣。</span>何志無犨、雉。徐志無比陽、魯陽、赭陽、西鄂、博望，而有葉，餘並同。孝武大明元年，省葉縣。領縣七。戶四千七百二十七，口三萬八千一百三十二。去州三百六十。去京都水四千四百。
</p>
<p class="margin2" id="p192"><a class="gg-link" href="#p192" onclick="return changeColor(this);"></a>
宛縣令，漢舊縣。
</p>
<p class="margin2" id="p193"><a class="gg-link" href="#p193" onclick="return changeColor(this);"></a>
涅陽令，漢舊縣。
</p>
<p class="margin2" id="p194"><a class="gg-link" href="#p194" onclick="return changeColor(this);"></a>
雲陽男相，漢舊縣。故名育陽，晉孝武改。
</p>
<p class="margin2" id="p195"><a class="gg-link" href="#p195" onclick="return changeColor(this);"></a>
冠軍令，漢舊縣，武帝分穰立。
</p>
<p class="margin2" id="p196"><a class="gg-link" href="#p196" onclick="return changeColor(this);"></a>
酈縣令，漢舊縣。
</p>
<p class="margin2" id="p197"><a class="gg-link" href="#p197" onclick="return changeColor(this);"></a>
舞陰令，漢舊縣。
</p>
<p class="margin2" id="p198"><a class="gg-link" href="#p198" onclick="return changeColor(this);"></a>
許昌男相，徐志無，此後所立。本屬潁川。
</p>
<p class="em2" id="p199"><a class="gg-link" href="#p199" onclick="return changeColor(this);"></a>
新野太守，何志晉惠帝分南陽立。永初郡國、何志有棘陽、<span class="jiazhu">別見。</span>蔡陽、鄧縣。<span class="jiazhu">並漢舊縣。</span>徐無。孝武大明元年，省蔡陽。今領縣五。戶四千二百三十五，口一萬四千七百九十三。去州一百八十。去京都水四千五百八十。
</p>
<p class="margin2" id="p200"><a class="gg-link" href="#p200" onclick="return changeColor(this);"></a>
新野侯相，漢舊縣，屬南陽。文帝元嘉末省，孝武大明元年復立。
</p>
<p class="margin2" id="p201"><a class="gg-link" href="#p201" onclick="return changeColor(this);"></a>
山都男相，漢舊縣，屬南陽，晉太康地志屬襄陽，永初郡國及何、徐屬新野。<span class="jiaozhusup">「新野」各本並作「新陽」。孫虨宋書考論云：「新陽當作新野。」按孫說是，今改正。</span>
</p>
<p class="margin2" id="p202"><a class="gg-link" href="#p202" onclick="return changeColor(this);"></a>
池陽令，漢舊名，屬馮翊，晉太康地志屬京兆。僑立亦屬京兆。孝武大明中土斷，又屬此。
</p>
<p class="margin2" id="p203"><a class="gg-link" href="#p203" onclick="return changeColor(this);"></a>
穰縣令，漢舊縣，屬南陽。
</p>
<p class="margin2" id="p204"><a class="gg-link" href="#p204" onclick="return changeColor(this);"></a>
交木令，孝武大明元年立。
</p>
<p class="em2" id="p205"><a class="gg-link" href="#p205" onclick="return changeColor(this);"></a>
順陽太守，魏分南陽立曰南鄉，晉武帝更名。成帝咸康四年，復立南鄉，後復舊。永初郡國及何志有朝陽、武當、酇、陰、汎陽、筑、<span class="jiazhu">並別見。</span>析、<span class="jiazhu">前漢屬弘農，後漢屬南陽。</span>脩陽<span class="jiazhu">唯見永初郡國。</span>凡八縣。徐志唯增朝陽。朝陽，孝武大明元年省。領縣七。戶四千一百六十三，口二萬三千一百六十三。
</p>
<p class="margin2" id="p206"><a class="gg-link" href="#p206" onclick="return changeColor(this);"></a>
南鄉令，前漢無，後漢有，屬南陽。
</p>
<p class="margin2" id="p207"><a class="gg-link" href="#p207" onclick="return changeColor(this);"></a>
槐里男相，漢舊名，屬扶風，晉太康地志屬始平。僑立亦屬始平。大明土斷屬此。
</p>
<p class="margin2" id="p208"><a class="gg-link" href="#p208" onclick="return changeColor(this);"></a>
順陽侯相，前漢曰博山，後漢明帝更名，屬南陽。
</p>
<p class="margin2" id="p209"><a class="gg-link" href="#p209" onclick="return changeColor(this);"></a>
清水令，前漢屬天水，後漢爲天水漢陽，<span class="jiaozhusup">孫虨宋書考論云：「當云後漢天水爲漢陽。」</span>無此縣。晉太康地志屬略陽。僑立屬始平。大明土斷屬此。
</p>
<p class="margin2" id="p210"><a class="gg-link" href="#p210" onclick="return changeColor(this);"></a>
朝陽令，漢舊縣。
</p>
<p class="margin2" id="p211"><a class="gg-link" href="#p211" onclick="return changeColor(this);"></a>
丹水令，前漢屬弘農，後漢屬南陽。何志魏立，非也。
</p>
<p class="margin2" id="p212"><a class="gg-link" href="#p212" onclick="return changeColor(this);"></a>
鄭縣令，漢舊名，屬京兆。僑立亦屬京兆，後度此。
</p>
<p class="em2" id="p213"><a class="gg-link" href="#p213" onclick="return changeColor(this);"></a>
京兆太守，故秦內史，漢高帝元年，屬塞國，二年，更爲渭南郡，九年罷，復爲內史。武帝建元六年，分爲右內史，太初元年，更爲京兆尹，魏改爲京兆郡。初僑立，寄治襄陽。朱序沒氐。孝武太元十一年復立。大明土斷，割襄陽西界爲實土。雍州僑郡先屬府，武帝永初元年屬州。永初郡國有藍田、<span class="jiazhu">漢舊縣。</span>鄭、池陽、<span class="jiazhu">並別見。</span>南霸城、<span class="jiazhu">本霸陵，漢舊縣。太康地志曰，霸城何志魏□。</span>新康五縣。何志無新康而有新豐。徐無。孝武大明元年，省京兆之盧氏、藍田、霸城縣。盧氏當是何志後所立，二漢屬弘農，晉太康地志屬上洛。新康疑是晉末所立。領縣三。戶二千三百七，口九千二百二十三。
</p>
<p class="margin2" id="p214"><a class="gg-link" href="#p214" onclick="return changeColor(this);"></a>
杜令，二漢曰杜陵，魏改。
</p>
<p class="margin2" id="p215"><a class="gg-link" href="#p215" onclick="return changeColor(this);"></a>
鄧縣令，漢舊縣，屬南陽。
</p>
<p class="margin2" id="p216"><a class="gg-link" href="#p216" onclick="return changeColor(this);"></a>
新豐令，漢舊縣。
</p>
<p class="em2" id="p217"><a class="gg-link" href="#p217" onclick="return changeColor(this);"></a>
始平太守，晉武帝泰始二年，分京兆、扶風立。後分京兆、扶風僑立，治襄陽。今治武當。永初郡國唯有始平、平陽、清水<span class="jiazhu">別見。</span>三縣。何志有槐里、<span class="jiazhu">別見。</span>宋寧、宋嘉<span class="jiazhu">何志新立。</span>三縣，而清水、始平與永初郡國同。領縣四。戶二千七百九十七，口五千五百十二。
</p>
<p class="margin2" id="p218"><a class="gg-link" href="#p218" onclick="return changeColor(this);"></a>
武當侯相，漢舊縣，屬南陽，後屬順陽。
</p>
<p class="margin2" id="p219"><a class="gg-link" href="#p219" onclick="return changeColor(this);"></a>
始平令，魏立。
</p>
<p class="margin2" id="p220"><a class="gg-link" href="#p220" onclick="return changeColor(this);"></a>
武功令，漢舊名，故屬扶風，晉太康地志屬始平。
</p>
<p class="margin2" id="p221"><a class="gg-link" href="#p221" onclick="return changeColor(this);"></a>
平陽子相，江左平陽郡民流寓，立此。
</p>
<p class="em2" id="p222"><a class="gg-link" href="#p222" onclick="return changeColor(this);"></a>
扶風太守，故秦內史。高帝元年，屬雍國，二年，更爲中地郡，九年罷。後爲內史。武帝建元六年，分爲右內史，太初元年更名爲右扶風。僑立，治襄陽，今治筑口。永初郡國及何志唯有郿、魏昌縣，<span class="jiaozhusup">「郿」各本並作「郡」，據孫虨說改。孫虨宋書考論云：「『郡』疑『郿』字之訛。」</span><span class="jiazhu">魏昌，魏立，屬中山。</span>孝武大明元年省魏昌。領縣三。戶二千一百五十七，口七千二百九十。
</p>
<p class="margin2" id="p223"><a class="gg-link" href="#p223" onclick="return changeColor(this);"></a>
筑陽令，漢舊縣，屬南陽，又屬順陽。大明土斷屬此。
</p>
<p class="margin2" id="p224"><a class="gg-link" href="#p224" onclick="return changeColor(this);"></a>
郿縣令，漢舊名，屬扶風，晉太康地志屬秦國。
</p>
<p class="margin2" id="p225"><a class="gg-link" href="#p225" onclick="return changeColor(this);"></a>
汎陽令，晉武帝太康五年立，屬南鄉，仍屬順陽。大明土斷屬此。
</p>
<p class="em2" id="p226"><a class="gg-link" href="#p226" onclick="return changeColor(this);"></a>
南上洛太守，永初郡國、何志雍州並有南上洛郡，寄治魏興，今梁州之上洛是也。此上洛蓋是何志以後僑立耳。今治臼。何、徐志雍州南上洛，晉武帝立，北上洛云晉孝武立，非也。徐有南北陽亭、陽安縣，不注置立。今領縣二。戶一百四十四，口四百七十七。
</p>
<p class="margin2" id="p227"><a class="gg-link" href="#p227" onclick="return changeColor(this);"></a>
上洛男相。<span class="jiazhu">別見</span>
</p>
<p class="margin2" id="p228"><a class="gg-link" href="#p228" onclick="return changeColor(this);"></a>
商縣令。<span class="jiazhu">別見</span>
</p>
<p class="em2" id="p229"><a class="gg-link" href="#p229" onclick="return changeColor(this);"></a>
河南太守，故秦三川郡，漢高帝更名。光武都雒陽，建武十五年，改曰河南尹。<span class="jiaozhusup">各本並脫「十」字，據續漢書郡國志補。續漢書郡國志：「建武十五年，改曰河南尹。」</span>僑立，始治襄陽，孝武大明中，分沔北爲境。永初郡國及何志並又有陽城、緱氏縣，<span class="jiazhu">漢舊名，並屬河南。</span>徐無此二縣，而有僑洛陽。<span class="jiazhu">漢舊名。</span>陽城縣，孝武大明元年省。洛陽，當是何志後立。領縣五。戶三千五百四十一，口一萬三千四百七十。去州陸三十五。
</p>
<p class="margin2" id="p230"><a class="gg-link" href="#p230" onclick="return changeColor(this);"></a>
河南令，漢舊名。
</p>
<p class="margin2" id="p231"><a class="gg-link" href="#p231" onclick="return changeColor(this);"></a>
新城令，漢舊名。
</p>
<p class="margin2" id="p232"><a class="gg-link" href="#p232" onclick="return changeColor(this);"></a>
河陰子相，魏立。
</p>
<p class="margin2" id="p233"><a class="gg-link" href="#p233" onclick="return changeColor(this);"></a>
棘陽令，漢縣，故屬南陽，晉太康地志屬義陽，後屬新野。大明土斷屬此。
</p>
<p class="margin2" id="p234"><a class="gg-link" href="#p234" onclick="return changeColor(this);"></a>
襄鄉令，前漢無，後漢有，屬南陽。徐志屬義陽。當是大明土斷屬此。
</p>
<p class="em2" id="p235"><a class="gg-link" href="#p235" onclick="return changeColor(this);"></a>
廣平太守，<span class="jiazhu">別見</span>。江左僑立，治襄陽，今爲實土。永初郡國及何志並又有易陽、曲周、邯鄲，<span class="jiazhu">並見在。</span>無酇、比陽。徐無復邯鄲縣。易陽、曲周，孝武大明元年省。邯鄲應是土斷省。領縣四。戶二千六百二十七，口六千二百九十三。
</p>
<p class="margin2" id="p236"><a class="gg-link" href="#p236" onclick="return changeColor(this);"></a>
廣平令，漢舊名。徐志，南度以朝陽縣境立。
</p>
<p class="margin2" id="p237"><a class="gg-link" href="#p237" onclick="return changeColor(this);"></a>
酇縣令，漢舊縣，屬南陽，後屬順陽。
</p>
<p class="margin2" id="p238"><a class="gg-link" href="#p238" onclick="return changeColor(this);"></a>
比陽令，漢舊縣，屬南陽。
</p>
<p class="margin2" id="p239"><a class="gg-link" href="#p239" onclick="return changeColor(this);"></a>
陰縣令，漢舊縣，屬南陽。
</p>
<p class="em2" id="p240"><a class="gg-link" href="#p240" onclick="return changeColor(this);"></a>
義成太守，晉孝武立，治襄陽，今治均。永初郡國又有下蔡、平阿縣，<span class="jiazhu">二縣前漢屬沛，後漢屬九江，晉太康地志屬淮南。</span>何同。孝武大明元年省下蔡，始亦流寓立也。平阿當是何志後省。領縣二。戶一千五百二十一，口五千一百一。
</p>
<p class="margin2" id="p241"><a class="gg-link" href="#p241" onclick="return changeColor(this);"></a>
義成侯相，晉孝武立。
</p>
<p class="margin2" id="p242"><a class="gg-link" href="#p242" onclick="return changeColor(this);"></a>
萬年令，漢舊名，屬馮翊。
</p>
<p class="em2" id="p243"><a class="gg-link" href="#p243" onclick="return changeColor(this);"></a>
馮翊太守，故秦內史，高帝元年，屬塞國，二年，更名爲河上郡，<span class="jiaozhusup">「二年」各本並作「三年」，據漢書地理志改。</span>九年罷，復爲內史。武帝建元六年，分爲左內史，太初元年，更名。三輔流民出襄陽，文帝元嘉六年立，則何志應有而無。治襄陽。今治鄀。<span class="jiaozhusup">「鄀」各本並作「郡」，成孺宋書州郡志校勘記據下文正，是，今改正。</span>領縣三。<span class="jiazhu">疑</span><span class="jiaozhusup">成孺宋書州郡志校勘記云：「三下原注『疑』字。馮翊祇統鄀、高陸二縣，而乃曰領縣三，故校者注云疑也。今按南齊志馮翊郡縣三，曰鄀，曰蓮勺，曰高陸，疑此志本亦屬縣三，而傳寫者誤脫蓮勺歟？」楊守敬云：「按晉志、齊志、魏志馮翊並有蓮勺縣，是知此脫蓮勺一縣。」按成、楊二家說是。鄀縣下，高陸縣上似脫「蓮勺令，漢舊縣，屬馮翊」云云一條。</span>戶二千七十八，口五千三百二十一。
</p>
<p class="margin2" id="p244"><a class="gg-link" href="#p244" onclick="return changeColor(this);"></a>
鄀縣令，漢舊縣，屬南郡，作「若」字。晉太康地志作「鄀」。永初郡國及何志屬襄陽，徐屬此。
</p>
<p class="margin2" id="p245"><a class="gg-link" href="#p245" onclick="return changeColor(this);"></a>
高陸令，晉太康地志屬京兆。永初郡國、何志並無，孝武大明元年復立。
</p>
<p class="em2" id="p246"><a class="gg-link" href="#p246" onclick="return changeColor(this);"></a>
南天水太守，<span class="jiazhu">天水郡別見。</span>徐志本西戎流寓。今治巖州。永初郡國、何志並無，當是何志後所立。又有冀縣，<span class="jiazhu">漢舊名。</span>孝武大明元年省。領縣四。戶六百八十七，口三千一百二十二。
</p>
<p class="margin2" id="p247"><a class="gg-link" href="#p247" onclick="return changeColor(this);"></a>
華陰令，前漢屬京兆，後漢、魏、晉屬弘農。
</p>
<p class="margin2" id="p248"><a class="gg-link" href="#p248" onclick="return changeColor(this);"></a>
西縣令，前漢屬隴西，後漢屬漢陽，即天水，魏、晉屬天水。
</p>
<p class="margin2" id="p249"><a class="gg-link" href="#p249" onclick="return changeColor(this);"></a>
略陽侯相。<span class="jiazhu">別見。</span>
</p>
<p class="margin2" id="p250"><a class="gg-link" href="#p250" onclick="return changeColor(this);"></a>
河陽令。<span class="jiazhu">別見。</span>。<span class="jiaozhusup">「河陽」後天水太守作「阿陽」，疑作阿陽者是。漢志、續漢志、魏書地形志、水經漾水注並作「阿陽」。顏師古漢書高帝紀注云：「阿陽，天水之縣也。今流俗本或作河陽者非。」按阿陽之作河陽，最早見於此志及南齊書州郡志。其後周書獨孤信傳、隋志、元和志、寰宇記並作「河陽」。寰宇記且云：「河陽，漢置縣，在河之西北，故曰河陽。」</span>
</p>
<p class="em2" id="p251"><a class="gg-link" href="#p251" onclick="return changeColor(this);"></a>
建昌太守，孝建元年，刺史朱脩之免軍戶爲永興、安寧二縣，立建昌郡，又立永寧爲昌國郡，並寄治襄陽。昌國後省。徐志，建昌又有永寧縣，今無。領縣二。戶七百三十二，口四千二百六十四。
</p>
<p class="margin2" id="p252"><a class="gg-link" href="#p252" onclick="return changeColor(this);"></a>
永興令。
</p>
<p class="margin2" id="p253"><a class="gg-link" href="#p253" onclick="return changeColor(this);"></a>
安寧男相。
</p>
<p class="em2" id="p254"><a class="gg-link" href="#p254" onclick="return changeColor(this);"></a>
華山太守，胡人流寓，孝武大明元年立。今治大隄。領縣三。戶一千三百九十九，口五千三百四十二。
</p>
<p class="margin2" id="p255"><a class="gg-link" href="#p255" onclick="return changeColor(this);"></a>
華山令，與郡俱立
</p>
<p class="margin2" id="p256"><a class="gg-link" href="#p256" onclick="return changeColor(this);"></a>
藍田令，漢舊名，本屬京兆。
</p>
<p class="margin2" id="p257"><a class="gg-link" href="#p257" onclick="return changeColor(this);"></a>
上黃令，本屬襄陽，立郡割度。
</p>
<p class="em2" id="p258"><a class="gg-link" href="#p258" onclick="return changeColor(this);"></a>
北河南太守，晉孝武太元十年立北河南郡，後省。永初郡國、何、徐志並無。明帝泰始末復立。寄治宛中。領縣八。
</p>
<p class="margin2" id="p259"><a class="gg-link" href="#p259" onclick="return changeColor(this);"></a>
新蔡令。<span class="jiazhu">別見。</span>
</p>
<p class="margin2" id="p260"><a class="gg-link" href="#p260" onclick="return changeColor(this);"></a>
汝陰令。<span class="jiazhu">別見。</span>
</p>
<p class="margin2" id="p261"><a class="gg-link" href="#p261" onclick="return changeColor(this);"></a>
苞信令。<span class="jiazhu">別見。</span>
</p>
<p class="margin2" id="p262"><a class="gg-link" href="#p262" onclick="return changeColor(this);"></a>
上蔡令。<span class="jiazhu">別見。</span>
</p>
<p class="margin2" id="p263"><a class="gg-link" href="#p263" onclick="return changeColor(this);"></a>
固始令。<span class="jiazhu">別見。</span>
</p>
<p class="margin2" id="p264"><a class="gg-link" href="#p264" onclick="return changeColor(this);"></a>
緱氏令。<span class="jiazhu">別見。</span>
</p>
<p class="margin2" id="p265"><a class="gg-link" href="#p265" onclick="return changeColor(this);"></a>
新安令。<span class="jiazhu">別見。</span>
</p>
<p class="margin2" id="p266"><a class="gg-link" href="#p266" onclick="return changeColor(this);"></a>
洛陽令。<span class="jiazhu">別見。</span>
</p>
<p class="em2" id="p267"><a class="gg-link" href="#p267" onclick="return changeColor(this);"></a>
弘農太守，漢武帝元鼎四年立。<span class="jiaozhusup">「四年」各本並作「六年」，據漢書地理志改。</span>宋明帝末立，寄治五壟。領縣三。
</p>
<p class="margin2" id="p268"><a class="gg-link" href="#p268" onclick="return changeColor(this);"></a>
邯鄲令，漢舊名，屬趙國。晉太康地志無此縣。
</p>
<p class="margin2" id="p269"><a class="gg-link" href="#p269" onclick="return changeColor(this);"></a>
圉縣令，前漢屬淮陽，後漢屬陳留。晉太康地志無此縣。
</p>
<p class="margin2" id="p270"><a class="gg-link" href="#p270" onclick="return changeColor(this);"></a>
盧氏令。<span class="jiazhu">別見。</span>
</p>
<p class="em2" id="p271"><a class="gg-link" href="#p271" onclick="return changeColor(this);"></a>
梁州刺史，禹貢舊州，周以梁併雍，漢以梁爲益，治廣漢雒縣。魏元帝景元四年平蜀，復立梁州，治漢中南鄭，而益州治成都。李氏據梁、益，江左於襄陽僑立梁州。李氏滅，復舊。譙縱時，又沒漢中。<span class="jiaozhusup">「沒」各本並作「治」。孫虨宋書考論云：「或即歿、沒字形訛也。」按南齊書州郡志云：「後爲譙縱所沒。」作「沒」是，今據改。</span>刺史治魏興。縱滅，刺史還治漢中之苞中縣，所謂南城也。文帝元嘉十年，刺史甄法護於南城失守，刺史蕭思話還治南鄭。永初郡國又有宕渠郡、北宕渠郡。宋起居注，元嘉十六年，割梁州宕渠郡度益州。今益部宕渠郡曰南宕渠。何、徐並有北宕渠郡，唯領宕渠一縣。何云，本巴西流民。今無。
</p>
<p class="em2" id="p272"><a class="gg-link" href="#p272" onclick="return changeColor(this);"></a>
漢中太守，秦立。漢獻帝建安二十年，魏武平張魯，復漢寧郡爲漢中，疑是此前改漢中曰漢寧也。<span class="jiaozhusup">各本並脫「曰漢寧也」之「寧」字，據上文補。</span>晉地記云，孝武太元十五年，梁州刺史周瓊表立。<span class="jiaozhusup">孫虨宋書考論云：「按時梁州刺史周瓊，脫『瓊』字。」今補正。晉書周訪傳曾孫瓊附傳，瓊代楊亮爲梁州刺史，在孝武世。</span>又疑是李氏所省，李氏平後復立。永初郡國又有苞中、懷安<span class="jiazhu">漢、晉、何、徐並無二縣。</span>二縣。<span class="jiaozhusup">「苞」字下各本並衍「縣作」二字，今刪去。上梁州刺史下云：「刺史還治漢中之苞中縣，所謂南城也。」是有苞中無苞縣之證。又三朝本、北監本、毛本作二縣，是；殿本、局本作三縣，誤。</span>領縣四。戶一千七百八十六。口一萬三百三十四。
</p>
<p class="margin2" id="p273"><a class="gg-link" href="#p273" onclick="return changeColor(this);"></a>
南鄭令，漢舊縣。
</p>
<p class="margin2" id="p274"><a class="gg-link" href="#p274" onclick="return changeColor(this);"></a>
城固令，漢舊縣。
</p>
<p class="margin2" id="p275"><a class="gg-link" href="#p275" onclick="return changeColor(this);"></a>
沔陽令，漢舊縣。
</p>
<p class="margin2" id="p276"><a class="gg-link" href="#p276" onclick="return changeColor(this);"></a>
西鄉令，蜀立曰南鄉，晉武帝太康二年更名。
</p>
<p class="em2" id="p277"><a class="gg-link" href="#p277" onclick="return changeColor(this);"></a>
魏興太守，魏文帝以漢中遺民在東垂者立，屬荊州。江左還本。領縣十三。<span class="jiazhu">疑</span><span class="jiaozhusup">成孺宋書州郡志校勘記云：「領縣十三下，原注疑字。魏興所隸祇有十二縣，故校者注云疑也。今案新興太守下云，宋末以晉昌之長樂、安晉、延壽、安樂屬魏興郡。疑沈志此郡本有安樂令而傳寫者失之，故縣數不符。」</span>去州一千二百。去京都水六千七百。
</p>
<p class="margin2" id="p278"><a class="gg-link" href="#p278" onclick="return changeColor(this);"></a>
西城令，漢舊縣，屬漢中。
</p>
<p class="margin2" id="p279"><a class="gg-link" href="#p279" onclick="return changeColor(this);"></a>
鄖鄉令，本錫縣，<span class="jiaozhusup">「錫」續漢書郡國志、晉書地理志、南齊書州郡志同宋志。漢書地理志作「鍚」。應劭曰：「音陽。」師古曰：「即春秋所謂鍚穴。」如應劭音，字本作「鍚」。然左傳文公十一年，至于鍚穴。經典釋文：「鍚字本作錫。」則作鍚作錫，魏、晉、南北朝、隋、唐之世，已無定論。</span>二漢舊縣，屬漢中，後屬魏興，魏、晉世爲郡，後省。武帝太康五年，改爲鄖鄉。何志晉惠帝立，非也。
</p>
<p class="margin2" id="p280"><a class="gg-link" href="#p280" onclick="return changeColor(this);"></a>
錫縣令，前漢長利縣，屬漢中，後漢省。晉武帝太康四年復立，屬魏興。五年，改長利爲錫。
</p>
<p class="margin2" id="p281"><a class="gg-link" href="#p281" onclick="return changeColor(this);"></a>
廣城令，永初郡國、何、徐並有，不注置立。
</p>
<p class="margin2" id="p282"><a class="gg-link" href="#p282" onclick="return changeColor(this);"></a>
興晉令，魏立曰平陽，晉武帝太康元年更名。
</p>
<p class="margin2" id="p283"><a class="gg-link" href="#p283" onclick="return changeColor(this);"></a>
旬陽令，前漢有，後漢無，晉武帝太康四年復立。
</p>
<p class="margin2" id="p284"><a class="gg-link" href="#p284" onclick="return changeColor(this);"></a>
上廉令，<span class="jiaozhusup">「上廉」各本並作「上庸」。楊守敬云：「上廉誤作上庸。晉志、南齊志並有上廉縣。別有上庸縣屬上庸。」按楊說是，今改正。</span>晉太康地志、永初郡國、徐並屬上庸，何無。
</p>
<p class="margin2" id="p285"><a class="gg-link" href="#p285" onclick="return changeColor(this);"></a>
長樂令，永初郡國、何、徐並屬晉昌。本蜀郡流民。
</p>
<p class="margin2" id="p286"><a class="gg-link" href="#p286" onclick="return changeColor(this);"></a>
廣昌子相，何志屬上庸，晉成帝立。晉地記，武帝太康元年，改上庸之廣昌爲庸昌，二年省。疑是魏所立。
</p>
<p class="margin2" id="p287"><a class="gg-link" href="#p287" onclick="return changeColor(this);"></a>
安晉令，永初郡國、何、徐屬晉昌。本蜀郡流民。
</p>
<p class="margin2" id="p288"><a class="gg-link" href="#p288" onclick="return changeColor(this);"></a>
延壽令，永初郡國、何、徐屬晉昌。本蜀郡流民。
</p>
<p class="margin2" id="p289"><a class="gg-link" href="#p289" onclick="return changeColor(this);"></a>
宣漢令，永初郡國、何、徐屬晉昌。本建平流離民。
</p>
<p class="em2" id="p290"><a class="gg-link" href="#p290" onclick="return changeColor(this);"></a>
新興太守，永初郡國、何、徐云新興、吉陽、東關三縣，屬晉昌郡。何云晉元帝立，本巴、漢流民。宋末省晉昌郡，立新興郡，以晉昌之長樂、安晉、延壽、安樂屬魏興郡，宣漢屬巴渠郡，寧都屬安康郡。永初郡國有永安縣，何、徐無。今亦無復新興縣。何云巴東夷人。今領縣二。
</p>
<p class="margin2" id="p291"><a class="gg-link" href="#p291" onclick="return changeColor(this);"></a>
吉陽令，本益州流民。
</p>
<p class="margin2" id="p292"><a class="gg-link" href="#p292" onclick="return changeColor(this);"></a>
東關令，本建平流民。
</p>
<p class="em2" id="p293"><a class="gg-link" href="#p293" onclick="return changeColor(this);"></a>
新城太守，故屬漢中，魏文帝分立，屬荊州。江左還本。領縣六。戶一千六百六十八，口七千五百九十四。去州陸一千五百。去京都水五千三百。
</p>
<p class="margin2" id="p294"><a class="gg-link" href="#p294" onclick="return changeColor(this);"></a>
房陵令，漢舊縣，屬漢中，太康地志、王隱無。
</p>
<p class="margin2" id="p295"><a class="gg-link" href="#p295" onclick="return changeColor(this);"></a>
綏陽令，魏立，後改爲秭歸，晉武帝太康二年，復爲綏陽。
</p>
<p class="margin2" id="p296"><a class="gg-link" href="#p296" onclick="return changeColor(this);"></a>
昌魏令，魏立。
</p>
<p class="margin2" id="p297"><a class="gg-link" href="#p297" onclick="return changeColor(this);"></a>
祁鄉令，何志魏立。晉太康地志作「沶」。<span class="jiazhu">音祁。</span>
</p>
<p class="margin2" id="p298"><a class="gg-link" href="#p298" onclick="return changeColor(this);"></a>
閬陽令，何志不注置立。
</p>
<p class="margin2" id="p299"><a class="gg-link" href="#p299" onclick="return changeColor(this);"></a>
樂平令，何志不注置立。
</p>
<p class="em2" id="p300"><a class="gg-link" href="#p300" onclick="return changeColor(this);"></a>
上庸太守，魏明帝太和二年，分新城之上庸、武陵、北巫爲上庸郡。景初元年，又分魏興之魏陽，錫郡之安富、上庸爲郡。疑是太和後省，景初又立也。魏屬荊州，江左還本。永初郡國有上庸、廣昌。何有廣昌。領縣七。戶四千五百五十四，口二萬六百五十三。去州陸二千三百。去京都水六千七百。
</p>
<p class="margin2" id="p301"><a class="gg-link" href="#p301" onclick="return changeColor(this);"></a>
上庸令，漢舊縣，屬漢中。
</p>
<p class="margin2" id="p302"><a class="gg-link" href="#p302" onclick="return changeColor(this);"></a>
安富令，晉太康地志、永初郡國、何、徐並有。
</p>
<p class="margin2" id="p303"><a class="gg-link" href="#p303" onclick="return changeColor(this);"></a>
北巫令，何志晉武帝立。按魏所分新城之北巫，應即是此縣，<span class="jiaozhusup">各本並脫「北」字，據成校補。成孺宋書州郡志校勘記云：「據上庸太守序云，魏明帝太和二年，分新城之上庸、武陵、北巫爲上庸郡，知此『巫』上脫『北』字。」</span>然則非晉武立明矣。
</p>
<p class="margin2" id="p304"><a class="gg-link" href="#p304" onclick="return changeColor(this);"></a>
微陽令，魏立曰建始，晉武帝改。
</p>
<p class="margin2" id="p305"><a class="gg-link" href="#p305" onclick="return changeColor(this);"></a>
武陵令，前漢屬漢中，後漢、晉太康地志、王隱並無。
</p>
<p class="margin2" id="p306"><a class="gg-link" href="#p306" onclick="return changeColor(this);"></a>
新安令，永初郡國、何、徐有。何云本建平流民。
</p>
<p class="margin2" id="p307"><a class="gg-link" href="#p307" onclick="return changeColor(this);"></a>
吉陽令，永初郡國云北吉陽，何、徐無。
</p>
<p class="em2" id="p308"><a class="gg-link" href="#p308" onclick="return changeColor(this);"></a>
晉壽太守，晉地記云，孝武太元十五年，梁州刺史周瓊表立。<span class="jiaozhusup">「周瓊」各本並作「周馥」。按周馥見晉書周浚傳從弟馥附傳，西晉末爲鎮東將軍、都督揚州諸軍事，未嘗爲梁州刺史。周瓊見晉書周訪傳曾孫瓊附傳，孝武世，代楊亮爲梁州刺史。知周馥爲周瓊之誤，今改正。</span>何志故屬梓潼。而益州南晉壽郡悉有此諸縣。永初郡國、徐又有南晉壽、南興、樂南、興安縣。何無南興樂，云南晉壽，惠帝立，餘並不注置立。今領縣四。去州陸一千二百。去京都水一萬。
</p>
<p class="margin2" id="p309"><a class="gg-link" href="#p309" onclick="return changeColor(this);"></a>
晉壽令，屬梓潼。何志晉惠帝立。按晉起居注，武帝太康元年，改梓潼之漢壽曰晉壽。漢壽之名，疑是蜀立，云惠帝立，非也。
</p>
<p class="margin2" id="p310"><a class="gg-link" href="#p310" onclick="return changeColor(this);"></a>
白水令，漢舊縣，屬廣漢，晉太康地志屬梓潼。
</p>
<p class="margin2" id="p311"><a class="gg-link" href="#p311" onclick="return changeColor(this);"></a>
邵歡令，永初郡國、何、徐並有，不注置立，疑是蜀立曰昭歡，晉改也。
</p>
<p class="margin2" id="p312"><a class="gg-link" href="#p312" onclick="return changeColor(this);"></a>
興安令，永初郡國、何、徐並有，不注置立。
</p>
<p class="em2" id="p313"><a class="gg-link" href="#p313" onclick="return changeColor(this);"></a>
華陽太守，徐志新立。永初郡國、何並無，<span class="jiaozhusup">「何」下各本並有「徐」字，孫虨宋書考論云：「徐字疑衍。」按上云徐志新立，此不當更出「徐」字，孫說是，今刪去。</span>寄治州下。領縣四。戶二千五百六十一，口萬五千四百九十四。
</p>
<p class="margin2" id="p314"><a class="gg-link" href="#p314" onclick="return changeColor(this);"></a>
華陽令。
</p>
<p class="margin2" id="p315"><a class="gg-link" href="#p315" onclick="return changeColor(this);"></a>
興宋令。
</p>
<p class="margin2" id="p316"><a class="gg-link" href="#p316" onclick="return changeColor(this);"></a>
宕渠令。
</p>
<p class="margin2" id="p317"><a class="gg-link" href="#p317" onclick="return changeColor(this);"></a>
嘉昌令，徐不注置立。
</p>
<p class="em2" id="p318"><a class="gg-link" href="#p318" onclick="return changeColor(this);"></a>
新巴太守，晉安帝分巴西立。何、徐又有新歸縣，何云新立，今無。領縣三。戶三百九十三，口二千七百四十九。
</p>
<p class="margin2" id="p319"><a class="gg-link" href="#p319" onclick="return changeColor(this);"></a>
新巴令，<span class="jiaozhusup">「新巴」各本並作「新安」，據南齊書州郡志改。成孺宋書州郡志校勘記云：「南齊志新巴郡領縣三，新巴、晉城、晉安。疑宋志亦作新巴，寫者涉下晉安，遂訛爲新安耳。」</span>晉安帝立。
</p>
<p class="margin2" id="p320"><a class="gg-link" href="#p320" onclick="return changeColor(this);"></a>
晉城令，晉安帝立。
</p>
<p class="margin2" id="p321"><a class="gg-link" href="#p321" onclick="return changeColor(this);"></a>
晉安令，晉安帝立。
</p>
<p class="em2" id="p322"><a class="gg-link" href="#p322" onclick="return changeColor(this);"></a>
北巴西太守，何志不注置立。宋起居注，文帝元嘉十二年，於劍南立北巴西郡，屬益州。今益州無此郡。又永初郡國、何、徐梁州並有北巴西而益州無，疑是益部僑立，尋省；梁州北巴西是晉末所立也。永初郡國領閬中、漢昌二縣。何又有宋昌縣，云新立。徐無宋昌，有宋壽。何、徐並領縣四，今六。<span class="jiazhu">疑</span><span class="jiaozhusup">按「今六」下注疑字，本志北巴西祇有五縣，故校者注云疑。孫虨宋書考論云：「南齊志七縣，有漢昌、宋壽，上蓋闕漢昌。」</span>去州一千四百。去京都水九千九百。
</p>
<p class="margin2" id="p323"><a class="gg-link" href="#p323" onclick="return changeColor(this);"></a>
閬中令。<span class="jiazhu">別見。</span>
</p>
<p class="margin2" id="p324"><a class="gg-link" href="#p324" onclick="return changeColor(this);"></a>
安漢令。<span class="jiazhu">別見。</span>
</p>
<p class="margin2" id="p325"><a class="gg-link" href="#p325" onclick="return changeColor(this);"></a>
南國令。<span class="jiazhu">即南充國，別見。</span>
</p>
<p class="margin2" id="p326"><a class="gg-link" href="#p326" onclick="return changeColor(this);"></a>
西國令。<span class="jiazhu">即西充國，別見。</span>
</p>
<p class="margin2" id="p327"><a class="gg-link" href="#p327" onclick="return changeColor(this);"></a>
平周令，益州巴西有平州縣。
</p>
<p class="em2" id="p328"><a class="gg-link" href="#p328" onclick="return changeColor(this);"></a>
北陰平太守，晉太康地志故廣漢屬國都尉。何志蜀分立。永初郡國曰北陰平，領陰平、綿竹、平武、資中、冑旨五縣。何、徐直曰陰平，領二縣與此同。戶五百六，口二千一百二十四。寄治州下。
</p>
<p class="margin2" id="p329"><a class="gg-link" href="#p329" onclick="return changeColor(this);"></a>
陰平令，前漢、後漢屬廣漢屬國，名宙底。<span class="jiaozhusup">「宙底」漢書地理志廣漢郡、續漢書郡國志廣漢屬國都尉、華陽國志陰平郡作「甸底」。「宙」「甸」形似而訛。然永初郡國作「冑旨」，「冑」與「宙」音近，又似宋志作「宙底」者或有所本。</span>晉太康地志陰平郡陰平縣注云，宙底。當是故宙底爲陰平。永初郡國冑旨縣，即宙底也。<span class="jiazhu">當是後又立此縣，而字誤也。</span>
</p>
<p class="margin2" id="p330"><a class="gg-link" href="#p330" onclick="return changeColor(this);"></a>
平武令，蜀立曰廣武，晉武帝太康元年更名。
</p>
<p class="em2" id="p331"><a class="gg-link" href="#p331" onclick="return changeColor(this);"></a>
南陰平太守，永初郡國唯領陰平一縣。徐志無南字，云陰平舊民流寓立，唯領懷舊一縣。何無。今領縣二。戶四百七。
</p>
<p class="margin2" id="p332"><a class="gg-link" href="#p332" onclick="return changeColor(this);"></a>
陰平令。
</p>
<p class="margin2" id="p333"><a class="gg-link" href="#p333" onclick="return changeColor(this);"></a>
懷舊令，徐志不注置立。
</p>
<p class="em2" id="p334"><a class="gg-link" href="#p334" onclick="return changeColor(this);"></a>
巴渠太守，何志新立。領縣七。戶五百，口二千一百八十三。
</p>
<p class="margin2" id="p335"><a class="gg-link" href="#p335" onclick="return changeColor(this);"></a>
宣漢令，<span class="jiazhu">別見。</span>與郡新立。
</p>
<p class="margin2" id="p336"><a class="gg-link" href="#p336" onclick="return changeColor(this);"></a>
始興令，何志新立。
</p>
<p class="margin2" id="p337"><a class="gg-link" href="#p337" onclick="return changeColor(this);"></a>
巴渠令，何志新立。
</p>
<p class="margin2" id="p338"><a class="gg-link" href="#p338" onclick="return changeColor(this);"></a>
東關令，何志新立。
</p>
<p class="margin2" id="p339"><a class="gg-link" href="#p339" onclick="return changeColor(this);"></a>
始安令，何志新立。
</p>
<p class="margin2" id="p340"><a class="gg-link" href="#p340" onclick="return changeColor(this);"></a>
下蒲令，何志無，徐志不注置立。
</p>
<p class="margin2" id="p341"><a class="gg-link" href="#p341" onclick="return changeColor(this);"></a>
晉興令，何志晉安帝立。案永初郡國，梁部諸郡，唯巴西有此縣，不容是此晉興。若是晉安帝時立，便應在永初郡國，疑何謬也。
</p>
<p class="em2" id="p342"><a class="gg-link" href="#p342" onclick="return changeColor(this);"></a>
懷安太守，何志新立。領縣二。戶四百七，口二千三百六十六。寄治州下。
</p>
<p class="margin2" id="p343"><a class="gg-link" href="#p343" onclick="return changeColor(this);"></a>
懷安令，何志新立。
</p>
<p class="margin2" id="p344"><a class="gg-link" href="#p344" onclick="return changeColor(this);"></a>
義存令，何志新立。
</p>
<p class="em2" id="p345"><a class="gg-link" href="#p345" onclick="return changeColor(this);"></a>
宋熙太守，何、徐志新立。領縣五。戶一千三百八十五，口三千一百二十八。去州七百。去京都九千八百。
</p>
<p class="margin2" id="p346"><a class="gg-link" href="#p346" onclick="return changeColor(this);"></a>
興樂令。<span class="jiaozhusup">「興樂」南齊書州郡志作「興平」。</span>
</p>
<p class="margin2" id="p347"><a class="gg-link" href="#p347" onclick="return changeColor(this);"></a>
歸安令。
</p>
<p class="margin2" id="p348"><a class="gg-link" href="#p348" onclick="return changeColor(this);"></a>
宋安令。
</p>
<p class="margin2" id="p349"><a class="gg-link" href="#p349" onclick="return changeColor(this);"></a>
元壽令。
</p>
<p class="margin2" id="p350"><a class="gg-link" href="#p350" onclick="return changeColor(this);"></a>
嘉昌令，何志五縣並新立。
</p>
<p class="em2" id="p351"><a class="gg-link" href="#p351" onclick="return changeColor(this);"></a>
白水太守，永初郡國、何並無，徐志仇池氐流寓立。有漢昌縣。今領縣六。戶六百五。
</p>
<p class="margin2" id="p352"><a class="gg-link" href="#p352" onclick="return changeColor(this);"></a>
新巴令。
</p>
<p class="margin2" id="p353"><a class="gg-link" href="#p353" onclick="return changeColor(this);"></a>
漢德令。
</p>
<p class="margin2" id="p354"><a class="gg-link" href="#p354" onclick="return changeColor(this);"></a>
晉壽令。
</p>
<p class="margin2" id="p355"><a class="gg-link" href="#p355" onclick="return changeColor(this);"></a>
益昌令。
</p>
<p class="margin2" id="p356"><a class="gg-link" href="#p356" onclick="return changeColor(this);"></a>
興安令。
</p>
<p class="margin2" id="p357"><a class="gg-link" href="#p357" onclick="return changeColor(this);"></a>
平周令，徐志作「平州」。此五縣，徐並不注置立。
</p>
<p class="em2" id="p358"><a class="gg-link" href="#p358" onclick="return changeColor(this);"></a>
南上洛太守，晉太康地志分京兆立上洛郡，屬司隸。永初郡國、何志並屬雍州，僑寄魏興，即此郡也。徐志巴民新立。徐志時已屬梁州矣。永初郡國無豐陽而有陽亭，何、徐有，何不注陽亭置立。領縣六。
</p>
<p class="margin2" id="p359"><a class="gg-link" href="#p359" onclick="return changeColor(this);"></a>
上洛令，前漢屬弘農，後漢屬京兆。何云魏立，非也。
</p>
<p class="margin2" id="p360"><a class="gg-link" href="#p360" onclick="return changeColor(this);"></a>
商縣令，上洛同。
</p>
<p class="margin2" id="p361"><a class="gg-link" href="#p361" onclick="return changeColor(this);"></a>
流民令，何不注置立。
</p>
<p class="margin2" id="p362"><a class="gg-link" href="#p362" onclick="return changeColor(this);"></a>
豐陽長，<span class="jiaozhusup">「豐陽」各本並作「農陽」。成孺宋書州郡志校勘記云：「疑農即豐字形近之訛。」按成校是，此縣南齊書州郡志作北豐陽，可證「農陽」是豐陽之訛。今改正。</span>永初郡國無，何作酆陽，新立。徐作豐。
</p>
<p class="margin2" id="p363"><a class="gg-link" href="#p363" onclick="return changeColor(this);"></a>
渠陽令，永初郡國、何、徐並作拒陽。
</p>
<p class="margin2" id="p364"><a class="gg-link" href="#p364" onclick="return changeColor(this);"></a>
義縣令，永初郡國、何、徐並無。
</p>
<p class="em2" id="p365"><a class="gg-link" href="#p365" onclick="return changeColor(this);"></a>
北上洛太守，徐志巴民新立。<span class="jiaozhusup">各本並脫「民」字，據成校補。成孺宋書州郡志校勘記云：「南上洛引徐志云巴民新立，則此新立上亦當有民字。」</span>領縣七。戶二百五十四。
</p>
<p class="margin2" id="p366"><a class="gg-link" href="#p366" onclick="return changeColor(this);"></a>
北上洛令。
</p>
<p class="margin2" id="p367"><a class="gg-link" href="#p367" onclick="return changeColor(this);"></a>
豐陽令。<span class="jiaozhusup">「豐陽」各本並作「農陽」，據南齊書州郡志改。南齊志北上洛郡有豐陽縣。</span>
</p>
<p class="margin2" id="p368"><a class="gg-link" href="#p368" onclick="return changeColor(this);"></a>
流民令。
</p>
<p class="margin2" id="p369"><a class="gg-link" href="#p369" onclick="return changeColor(this);"></a>
陽亭令。
</p>
<p class="margin2" id="p370"><a class="gg-link" href="#p370" onclick="return changeColor(this);"></a>
拒陽令，「拒」字與南上洛不同。
</p>
<p class="margin2" id="p371"><a class="gg-link" href="#p371" onclick="return changeColor(this);"></a>
商縣令，徐志無。
</p>
<p class="margin2" id="p372"><a class="gg-link" href="#p372" onclick="return changeColor(this);"></a>
西豐陽令，<span class="jiaozhusup">各本並脫「陽」字，據南齊書州郡志補。成孺宋書州郡志校勘記云：「北上洛、南上洛已有豐陽，故此冠以西。疑宋志本亦作西豐陽。」</span>徐志無。
</p>
<p class="em2" id="p373"><a class="gg-link" href="#p373" onclick="return changeColor(this);"></a>
安康太守，宋末分魏興之安康縣及晉昌之寧都縣立。
</p>
<p class="margin2" id="p374"><a class="gg-link" href="#p374" onclick="return changeColor(this);"></a>
安康令，二漢安陽縣，屬漢中，漢末省。魏復立，屬魏興。晉武帝太康元年更名。何云魏立，非也。
</p>
<p class="margin2" id="p375"><a class="gg-link" href="#p375" onclick="return changeColor(this);"></a>
寧都令，蜀郡流民。
</p>
<p class="em2" id="p376"><a class="gg-link" href="#p376" onclick="return changeColor(this);"></a>
南宕渠太守，永初郡國有宕渠郡，領宕渠、漢興、宣漢三縣，屬梁州，元嘉十六年，度屬益州，非此南宕渠也。何、徐梁並無此郡，疑是徐志後所立。
</p>
<p class="margin2" id="p377"><a class="gg-link" href="#p377" onclick="return changeColor(this);"></a>
宕渠令。
</p>
<p class="margin2" id="p378"><a class="gg-link" href="#p378" onclick="return changeColor(this);"></a>
漢安令。
</p>
<p class="margin2" id="p379"><a class="gg-link" href="#p379" onclick="return changeColor(this);"></a>
宣漢令。
</p>
<p class="margin2" id="p380"><a class="gg-link" href="#p380" onclick="return changeColor(this);"></a>
宋康令。三縣並新置。
</p>
<p class="em2" id="p381"><a class="gg-link" href="#p381" onclick="return changeColor(this);"></a>
懷漢太守，孝武孝建二年立。<span class="jiaozhusup">宋書孝武帝紀：「大明元年三月，梁州獠求內屬，立懷漢郡。」此云孝建二年立，未知孰是。</span>領縣三。戶四百十九。
</p>
<p class="margin2" id="p382"><a class="gg-link" href="#p382" onclick="return changeColor(this);"></a>
永豐長。
</p>
<p class="margin2" id="p383"><a class="gg-link" href="#p383" onclick="return changeColor(this);"></a>
綏來長。<span class="jiaozhusup">「綏來」南齊書州郡志作「綏成」。</span>
</p>
<p class="margin2" id="p384"><a class="gg-link" href="#p384" onclick="return changeColor(this);"></a>
預德長。
</p>
<p class="em2" id="p385"><a class="gg-link" href="#p385" onclick="return changeColor(this);"></a>
秦州刺史，晉武帝泰始五年，分隴右五郡及涼州金城、梁州陰平并七郡爲秦州，治天水冀縣。太康三年併雍州，惠帝元康七年復立。何志晉孝武復立，寄治襄陽。安帝世在漢中南鄭。領郡十四，縣四十二。戶八千七百三十二，口四萬八百八十八。
</p>
<p class="em2" id="p386"><a class="gg-link" href="#p386" onclick="return changeColor(this);"></a>
武都太守，漢武帝元鼎六年立。永初郡國又有河池、故道縣。<span class="jiazhu">並漢舊縣。</span>今領縣三。戶一千二百七十四，口六千一百四十。
</p>
<p class="margin2" id="p387"><a class="gg-link" href="#p387" onclick="return changeColor(this);"></a>
下辨令，漢舊縣。
</p>
<p class="margin2" id="p388"><a class="gg-link" href="#p388" onclick="return changeColor(this);"></a>
上祿令，漢舊縣，後省，晉武帝太康三年又立。
</p>
<p class="margin2" id="p389"><a class="gg-link" href="#p389" onclick="return changeColor(this);"></a>
陳倉令，漢舊縣，屬扶風，晉太康地志屬秦國。
</p>
<p class="em2" id="p390"><a class="gg-link" href="#p390" onclick="return changeColor(this);"></a>
略陽太守，晉太康地志屬天水。<span class="jiaozhusup">成孺宋書州郡志校勘記云：「略陽、天水各自爲郡，略陽太守何得屬天水邪？疑太康地志下脫『故』字。」</span>何志故曰漢陽，魏分立曰廣魏，武帝更名。永初郡國有清水縣，<span class="jiazhu">別見</span>。何、徐無。領縣三。戶一千三百五十九，口五千六百五十七。
</p>
<p class="margin2" id="p391"><a class="gg-link" href="#p391" onclick="return changeColor(this);"></a>
略陽令，前漢屬天水，後漢漢陽即天水，晉太康地志屬略陽。雍州南天水、益州安固郡又有此縣。
</p>
<p class="margin2" id="p392"><a class="gg-link" href="#p392" onclick="return changeColor(this);"></a>
臨漢令，何志新立。
</p>
<p class="margin2" id="p393"><a class="gg-link" href="#p393" onclick="return changeColor(this);"></a>
上邽令，前漢屬隴西，後漢屬漢陽，晉太康地志屬天水。何志流寓割配。
</p>
<p class="em2" id="p394"><a class="gg-link" href="#p394" onclick="return changeColor(this);"></a>
安固太守，永初郡國志有安固郡，又有南安固郡，元嘉十六年度益州。今領縣二。戶一千五百五，口二千四十四。
</p>
<p class="margin2" id="p395"><a class="gg-link" href="#p395" onclick="return changeColor(this);"></a>
桓陵令。<span class="jiazhu">別見</span>。
</p>
<p class="margin2" id="p396"><a class="gg-link" href="#p396" onclick="return changeColor(this);"></a>
南桓陵令，永初郡國及何志安固郡唯領桓陵一縣，徐志又有此縣。
</p>
<p class="em2" id="p397"><a class="gg-link" href="#p397" onclick="return changeColor(this);"></a>
西京兆太守，晉末三輔流民出漢中僑立。領縣三。戶六百九十三，口四千五百五十二。
</p>
<p class="margin2" id="p398"><a class="gg-link" href="#p398" onclick="return changeColor(this);"></a>
藍田令，<span class="jiazhu">別見</span>。永初郡國志無。
</p>
<p class="margin2" id="p399"><a class="gg-link" href="#p399" onclick="return changeColor(this);"></a>
杜令。<span class="jiazhu">別見</span>。
</p>
<p class="margin2" id="p400"><a class="gg-link" href="#p400" onclick="return changeColor(this);"></a>
鄠令，二漢屬扶風，晉太康地志屬始平。
</p>
<p class="em2" id="p401"><a class="gg-link" href="#p401" onclick="return changeColor(this);"></a>
南太原太守，<span class="jiazhu">太原別見</span>。何志云，故屬并州，流寓割配。永初郡國又有清河、<span class="jiazhu">別見</span>。高堂縣。<span class="jiazhu">別見冀州平原郡，</span><span class="jiaozhusup">「冀州」各本並作「青州」，據成校改。成孺宋書州郡志校勘記云：「平原郡高唐，漢屬青州，晉、宋屬冀州。此當是指本志言之，青當作冀。青州無高唐也。」</span><span class="jiazhu">作高唐。</span>領縣一。戶二百三十三，口一千一百五十六。
</p>
<p class="margin2" id="p402"><a class="gg-link" href="#p402" onclick="return changeColor(this);"></a>
平陶令，漢舊名。
</p>
<p class="em2" id="p403"><a class="gg-link" href="#p403" onclick="return changeColor(this);"></a>
南安太守，何志云故屬天水，魏分立。永初郡國無。領縣二。戶六百二十，口三千八十九。
</p>
<p class="margin2" id="p404"><a class="gg-link" href="#p404" onclick="return changeColor(this);"></a>
桓道令，漢舊名，屬天水，後漢屬漢陽，作「獂」。
</p>
<p class="margin2" id="p405"><a class="gg-link" href="#p405" onclick="return changeColor(this);"></a>
中陶令，何志魏立。晉太康地志有。
</p>
<p class="em2" id="p406"><a class="gg-link" href="#p406" onclick="return changeColor(this);"></a>
馮翊太守，三輔流民出漢中，文帝元嘉二年僑立。領縣五。戶一千四百九十，口六千八百五十四。
</p>
<p class="margin2" id="p407"><a class="gg-link" href="#p407" onclick="return changeColor(this);"></a>
蓮芍令。<span class="jiazhu">別見</span>。
</p>
<p class="margin2" id="p408"><a class="gg-link" href="#p408" onclick="return changeColor(this);"></a>
頻陽令，漢舊名。
</p>
<p class="margin2" id="p409"><a class="gg-link" href="#p409" onclick="return changeColor(this);"></a>
下辨令，徐志故屬略陽，流寓割配。何無此縣。
</p>
<p class="margin2" id="p410"><a class="gg-link" href="#p410" onclick="return changeColor(this);"></a>
高陸令，二漢魏無，晉太康地志有，屬京兆。何志流寓割配。
</p>
<p class="margin2" id="p411"><a class="gg-link" href="#p411" onclick="return changeColor(this);"></a>
萬年令。<span class="jiazhu">別見</span>。
</p>
<p class="em2" id="p412"><a class="gg-link" href="#p412" onclick="return changeColor(this);"></a>
隴西太守，秦立。文帝元嘉初，關中民三千二百三十六戶歸化，六年立。今領縣六。戶一千五百六十一，口七千五百三十。
</p>
<p class="margin2" id="p413"><a class="gg-link" href="#p413" onclick="return changeColor(this);"></a>
襄武令，漢舊名。
</p>
<p class="margin2" id="p414"><a class="gg-link" href="#p414" onclick="return changeColor(this);"></a>
臨洮令，漢舊名。
</p>
<p class="margin2" id="p415"><a class="gg-link" href="#p415" onclick="return changeColor(this);"></a>
河關令，前漢屬金城，後漢、晉太康地志屬隴西。
</p>
<p class="margin2" id="p416"><a class="gg-link" href="#p416" onclick="return changeColor(this);"></a>
狄道令，漢舊名。
</p>
<p class="margin2" id="p417"><a class="gg-link" href="#p417" onclick="return changeColor(this);"></a>
大夏令，漢舊名，晉太康地志無。
</p>
<p class="margin2" id="p418"><a class="gg-link" href="#p418" onclick="return changeColor(this);"></a>
首陽令。<span class="jiaozhusup">各本並脫「令」字，據志例補。</span>
</p>
<p class="em2" id="p419"><a class="gg-link" href="#p419" onclick="return changeColor(this);"></a>
始平太守，<span class="jiazhu">別見</span>。永初郡國無。領縣三。戶八百五十九，口五千四百四十一。
</p>
<p class="margin2" id="p420"><a class="gg-link" href="#p420" onclick="return changeColor(this);"></a>
始平令，太康地志有，何志晉武帝立，而雍州始平郡之始平縣何云魏立。按此縣末雖各立，本是一縣，何爲不同？
</p>
<p class="margin2" id="p421"><a class="gg-link" href="#p421" onclick="return changeColor(this);"></a>
槐里令。<span class="jiazhu">別見</span>。
</p>
<p class="margin2" id="p422"><a class="gg-link" href="#p422" onclick="return changeColor(this);"></a>
宋熙令，何無，徐新立。
</p>
<p class="em2" id="p423"><a class="gg-link" href="#p423" onclick="return changeColor(this);"></a>
金城太守，漢昭帝始元六年立。永初郡國無，何、徐領縣二。戶三百七十五，口一千。
</p>
<p class="margin2" id="p424"><a class="gg-link" href="#p424" onclick="return changeColor(this);"></a>
金城令，漢舊名。
</p>
<p class="margin2" id="p425"><a class="gg-link" href="#p425" onclick="return changeColor(this);"></a>
榆中令，漢舊名。
</p>
<p class="em2" id="p426"><a class="gg-link" href="#p426" onclick="return changeColor(this);"></a>
安定太守，漢武帝元鼎三年立。永初郡國志無。領縣二。戶六百四十，口二千五百一十八。
</p>
<p class="margin2" id="p427"><a class="gg-link" href="#p427" onclick="return changeColor(this);"></a>
朝那令，漢舊名。
</p>
<p class="margin2" id="p428"><a class="gg-link" href="#p428" onclick="return changeColor(this);"></a>
宋興令，何志新立。
</p>
<p class="em2" id="p429"><a class="gg-link" href="#p429" onclick="return changeColor(this);"></a>
天水太守，漢武元鼎三年立，明帝改曰漢陽。雍州已有此郡。<span class="jiaozhusup">「郡」各本並作「縣」。孫虨宋書考論云：「縣當作郡。」按孫說是，今改正。</span>永初郡國無。領縣二。戶八百九十三，口五千二百二十八。
</p>
<p class="margin2" id="p430"><a class="gg-link" href="#p430" onclick="return changeColor(this);"></a>
阿陽令，漢舊名，晉太康地志無。
</p>
<p class="margin2" id="p431"><a class="gg-link" href="#p431" onclick="return changeColor(this);"></a>
新陽令，<span class="jiaozhusup">各本並脫「陽」字，據晉書地理志、南齊書州郡志補。成孺宋書州郡志校勘記云：「晉志、南齊志天水郡並有新陽，無新縣。疑『新』下脫『陽』字。」</span>晉太康地志有，何志魏立。
</p>
<p class="em2" id="p432"><a class="gg-link" href="#p432" onclick="return changeColor(this);"></a>
西扶風太守，<span class="jiazhu">扶風郡別見</span>。晉末三輔流民出漢中僑立。領縣二。戶百四十四。
</p>
<p class="margin2" id="p433"><a class="gg-link" href="#p433" onclick="return changeColor(this);"></a>
郿令。<span class="jiazhu">別見</span>。
</p>
<p class="margin2" id="p434"><a class="gg-link" href="#p434" onclick="return changeColor(this);"></a>
武功令。<span class="jiazhu">別見</span>。
</p>
<p class="em2" id="p435"><a class="gg-link" href="#p435" onclick="return changeColor(this);"></a>
北扶風太守，孝武孝建二年，以秦、雍流民立。領縣三。時又有廣長郡，又立成階縣，領氐民，尋省。
</p>
<p class="margin2" id="p436"><a class="gg-link" href="#p436" onclick="return changeColor(this);"></a>
武功令。<span class="jiazhu">別見</span>。
</p>
<p class="margin2" id="p437"><a class="gg-link" href="#p437" onclick="return changeColor(this);"></a>
華陰令。<span class="jiazhu">別見</span>。
</p>
<p class="margin2" id="p438"><a class="gg-link" href="#p438" onclick="return changeColor(this);"></a>
始平縣。<span class="jiaozhusup">「縣」字據志例當作「令」字。</span><span class="jiazhu">別見</span>。
</p>
<br/>
</div></body></html>