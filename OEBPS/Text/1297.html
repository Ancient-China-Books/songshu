<?xml version='1.0' encoding='utf-8'?>
<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title id="toc_1">宋書-卷三十六・志第二十六</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>卷三十六・志第二十六</h1><hr/></div>
<div class="section" id="title-1"><h2>
州郡二
</h2></div>
<p class="strong" id="p0"><a class="gg-link" href="#p0" onclick="return changeColor(this);"></a>
南豫州　豫州　江州　青州　冀州　司州
</p>
<p class="em2" id="p1"><a class="gg-link" href="#p1" onclick="return changeColor(this);"></a>
南豫州刺史，晉江左胡寇強盛，豫部殲覆，元帝永昌元年，刺史祖約始自譙城退還壽春。成帝咸和四年，僑立豫州，庾亮爲刺史，治蕪湖。咸康四年，毛寶爲刺史，治邾城。六年，荊州刺史庾翼鎮武昌，領豫州。八年，庾懌爲刺史，又鎮蕪湖。穆帝永和元年，刺史趙胤鎮牛渚。二年，刺史謝尚鎮蕪湖；四年，進壽春；九年，尚又鎮歷陽；十一年，進馬頭。升平元年，刺史謝奕戍譙。哀帝隆和元年，刺史袁真自譙退守壽春。簡文咸安元年，刺〔史桓熙戍歷陽。孝武寧康元年，刺〕史桓沖戍姑孰。<span class="jiaozhusup">各本並脫「史桓熙戍歷陽孝武寧康元年刺」十三字，據通鑑宋大明五年胡三省注引補。按桓沖爲揚州刺史，督揚、豫、江三州諸軍事，鎮姑孰，在寧康元年七月，見晉書孝武帝紀。</span>太元十年，刺史朱序戍馬頭。十二年，刺史桓石虔戍歷陽。安帝義熙二年，刺史劉毅戍姑孰。宋武帝欲開拓河南，綏定豫土，<span class="jiaozhusup">「豫」字上各本並有「南」字。通鑑宋永初三年胡注無「南」字，今據刪。孫虨宋書考論亦云：「南字當衍。」</span>九年，割揚州大江以西、大雷以北，悉屬豫州，豫基址因此而立。十三年，刺史劉義慶鎮壽陽。永初三年，<span class="jiaozhusup">「三年」各本並作「二年」，據武帝紀改。武帝紀：「永初三年二月丁丑，詔曰：『豫州南臨江滸，北接河、洛，民荒境曠，轉輸艱遠，撫蒞之任，各有其便。淮西諸郡，可立爲豫州；自淮以東，爲南豫州。』」</span>分淮東爲南豫州，治歷陽；淮西爲豫州。<span class="jiaozhusup">錢大昕廿二史考異云：「此下當有『治壽陽』三字。」</span>文帝元嘉七年〔合二豫州爲一，十六年又分，二十二年又合，孝武大明三年〕又分。<span class="jiaozhusup">各本並脫「合二豫州爲一至孝武大明三年」凡二十三字，據錢氏考異說補。錢大昕廿二史考異云：「此條當有脫文，以本紀及南平王鑠傳考之，文帝元嘉七年，罷南豫州并豫州。十六年，復分豫州之淮南爲南豫州。二十二年，復罷南豫州併壽陽。孝武大明三年，分淮南北復置二豫州。五年，移南豫州治淮南于湖縣。于湖即姑孰也。當云：『文帝元嘉七年，合豫州爲一，十六年又分，二十二年又合，孝武大明三年又分。』則首尾相應矣。」</span>五年，割揚州之淮南、宣城又屬焉。徙治姑孰。明帝泰始二年又合，而以淮南、宣城還揚州。九月又分，還治歷陽。三年五月，又合。四年，以揚州之淮南、宣城爲南豫州，治宣城，<span class="jiaozhusup">錢大昕廿二史考異云：「案帝紀，泰始五年，分豫州、揚州立南豫州。蓋分豫州之歷陽，揚州之淮南、宣城也。事見廬江王褘傳。志失書歷陽郡，又誤以爲四年事。」</span>五年罷。時自淮以西，悉沒寇矣。七年，復分歷陽、淮陰、南譙、南兗州之臨江立南豫州。泰豫元年，以南汝陰度屬豫州，豫州之廬江度屬南豫州。按淮東自永初至于大明，便爲南豫，雖乍有離合，而分立居多。爰自泰始甫失淮西，復於淮東分立兩豫。今南豫以淮東爲境，不復於此更列二州，覽者按此以淮東爲境，推尋便自得泰始兩豫分域也。徐志領郡十三，縣六十一。戶三萬七千六百二，口二十一萬九千五百。今領郡十九，<span class="jiaozhusup">各本並脫「十」字。據通鑑宋永初三年胡三省注補。</span>縣九十一。去京都水一百六十。
</p>
<p class="em2" id="p2"><a class="gg-link" href="#p2" onclick="return changeColor(this);"></a>
歷陽太守，晉惠帝永興元年，分淮南立，屬揚州，安帝割屬豫州。永初郡國唯有歷陽、烏江、龍亢三縣，何、徐又有酇、雍丘二縣。今領縣五。戶三千一百五十六，口一萬九千四百七十。
</p>
<p class="margin2" id="p3"><a class="gg-link" href="#p3" onclick="return changeColor(this);"></a>
歷陽令，漢舊縣，屬九江。
</p>
<p class="margin2" id="p4"><a class="gg-link" href="#p4" onclick="return changeColor(this);"></a>
烏江令，二漢無，晉書有烏江，太康地志屬淮南。
</p>
<p class="margin2" id="p5"><a class="gg-link" href="#p5" onclick="return changeColor(this);"></a>
龍亢令，漢舊名，屬沛郡，晉太康地志屬譙。江左流寓立。
</p>
<p class="margin2" id="p6"><a class="gg-link" href="#p6" onclick="return changeColor(this);"></a>
雍丘令，漢舊名，屬陳留。流寓立，先屬秦郡，<span class="jiaozhusup">「秦郡」各本並作「泰山郡」。孫虨宋書考論云：「泰山二字係秦字之訛。雍丘見南兗州秦郡。」按孫說是，今改正。</span>文帝元嘉八年度。
</p>
<p class="margin2" id="p7"><a class="gg-link" href="#p7" onclick="return changeColor(this);"></a>
酇令，漢屬沛，晉太康地志屬譙。流寓立，文帝元嘉八年度。
</p>
<p class="em2" id="p8"><a class="gg-link" href="#p8" onclick="return changeColor(this);"></a>
南譙太守，<span class="jiazhu">譙郡別見。</span>晉孝武太元中，於淮南僑立郡縣，後割地成實土。太康地志、永初郡國又有酇縣，<span class="jiaozhusup">按各本並作「後割地志咸實土郡國又有酇縣」，文舛奪不可通。今訂正。酇縣，晉太康地志屬南譙，文帝元嘉八年度屬歷陽，故太康地志、永初郡國南譙郡並有酇縣。</span>何、徐無。今領縣六。戶四千四百三十二，口二萬二千三百五十八。去州水五百四十，陸一百七十。去京都水七百，陸五百。
</p>
<p class="margin2" id="p9"><a class="gg-link" href="#p9" onclick="return changeColor(this);"></a>
山桑令，前漢屬沛，後漢屬汝南，晉太康地志屬譙。
</p>
<p class="margin2" id="p10"><a class="gg-link" href="#p10" onclick="return changeColor(this);"></a>
譙令，漢屬沛，晉太康地志屬譙。
</p>
<p class="margin2" id="p11"><a class="gg-link" href="#p11" onclick="return changeColor(this);"></a>
銍令，漢屬沛，晉太康地志屬譙。
</p>
<p class="margin2" id="p12"><a class="gg-link" href="#p12" onclick="return changeColor(this);"></a>
扶陽令，前漢屬沛，後漢、晉太康地志並無。
</p>
<p class="margin2" id="p13"><a class="gg-link" href="#p13" onclick="return changeColor(this);"></a>
蘄令。<span class="jiazhu">別見。</span>
</p>
<p class="margin2" id="p14"><a class="gg-link" href="#p14" onclick="return changeColor(this);"></a>
城父令，前漢屬沛，後漢屬汝南，晉太康地志屬譙。
</p>
<p class="em2" id="p15"><a class="gg-link" href="#p15" onclick="return changeColor(this);"></a>
廬江太守，漢文帝十六年，<span class="jiaozhusup">各本並脫「十」字，據漢書地理志補。</span>分淮南國立。光武建武十三年，又省六安國以併焉。領縣三。戶一千九百九，口一萬一千九百九十七。去州水二千七百二十，陸四百七十。去京都水一千一百，陸六百三十一。
</p>
<p class="margin2" id="p16"><a class="gg-link" href="#p16" onclick="return changeColor(this);"></a>
灊令，漢舊縣。
</p>
<p class="margin2" id="p17"><a class="gg-link" href="#p17" onclick="return changeColor(this);"></a>
舒令，漢舊縣。
</p>
<p class="margin2" id="p18"><a class="gg-link" href="#p18" onclick="return changeColor(this);"></a>
始新令，永初郡國、何並無，徐有始新左縣，明帝泰始三年立。
</p>
<p class="em2" id="p19"><a class="gg-link" href="#p19" onclick="return changeColor(this);"></a>
南汝陰太守，<span class="jiazhu">汝陰郡別見。</span>江左立。領縣五。戶二千七百一，口一萬九千五百八十五。去州陸三百。去京都水一千，陸五百三十。
</p>
<p class="margin2" id="p20"><a class="gg-link" href="#p20" onclick="return changeColor(this);"></a>
汝陰令，<span class="jiazhu">別見。</span>所治即二漢、晉合肥縣，後省。
</p>
<p class="margin2" id="p21"><a class="gg-link" href="#p21" onclick="return changeColor(this);"></a>
慎令，漢屬汝南，太康地志屬汝陰。
</p>
<p class="margin2" id="p22"><a class="gg-link" href="#p22" onclick="return changeColor(this);"></a>
宋令。<span class="jiazhu">別見。</span>
</p>
<p class="margin2" id="p23"><a class="gg-link" href="#p23" onclick="return changeColor(this);"></a>
陽夏令，前漢屬淮陽，後漢屬陳。晉太康地志陳令屬梁，無復此縣。又晉地志，惠帝永康中復立。永初郡國、何並屬南梁，徐志屬此。
</p>
<p class="margin2" id="p24"><a class="gg-link" href="#p24" onclick="return changeColor(this);"></a>
安陽令，<span class="jiazhu">別見。</span>永初郡國、何並屬南梁，徐屬此。
</p>
<p class="em2" id="p25"><a class="gg-link" href="#p25" onclick="return changeColor(this);"></a>
南梁太守，<span class="jiazhu">梁郡別見。</span>晉孝武太元中，僑立於淮南，安帝始有淮南故地，屬徐州。武帝永初二年，還南豫，孝武大明六年廢屬西豫，改名淮南，八年復舊。永初郡國又有虞、陽夏、安豐三縣，<span class="jiaozhusup">孫虨宋書考論云：「前南汝陰郡安陽令下云『永初郡國、何並屬南梁』，疑虞陽爲安陽之訛。」按南梁郡有虞；南汝陰郡有陽夏，本屬南梁郡。宋志不誤。</span><span class="jiazhu">並別見。</span>何、徐無安豐，又有義昌而並無寧陵縣。今領縣九。戶六千二百一十二，口四萬二千七百五十四。去州水一千八百，陸五百。去京都水一千七百，陸七百。
</p>
<p class="margin2" id="p26"><a class="gg-link" href="#p26" onclick="return changeColor(this);"></a>
睢陽令，漢舊名。孝武大明六年，改名壽春，八年復舊。前廢帝永光有義寧、寧昌二縣併睢陽。所治即二漢、晉壽春縣，後省。
</p>
<p class="margin2" id="p27"><a class="gg-link" href="#p27" onclick="return changeColor(this);"></a>
蒙令。<span class="jiazhu">別見。</span>
</p>
<p class="margin2" id="p28"><a class="gg-link" href="#p28" onclick="return changeColor(this);"></a>
虞令，漢舊名。
</p>
<p class="margin2" id="p29"><a class="gg-link" href="#p29" onclick="return changeColor(this);"></a>
穀熟令，漢舊名。
</p>
<p class="margin2" id="p30"><a class="gg-link" href="#p30" onclick="return changeColor(this);"></a>
陳令，前漢屬淮陽，後漢屬陳，晉太康地志屬梁。
</p>
<p class="margin2" id="p31"><a class="gg-link" href="#p31" onclick="return changeColor(this);"></a>
義寧長，何無，徐有，宋末又立。
</p>
<p class="margin2" id="p32"><a class="gg-link" href="#p32" onclick="return changeColor(this);"></a>
新汲令，漢舊名，屬潁川。
</p>
<p class="margin2" id="p33"><a class="gg-link" href="#p33" onclick="return changeColor(this);"></a>
崇義令，永初郡國羌人始立。
</p>
<p class="margin2" id="p34"><a class="gg-link" href="#p34" onclick="return changeColor(this);"></a>
寧陵，<span class="jiazhu">別見。</span>徐志後所立。
</p>
<p class="em2" id="p35"><a class="gg-link" href="#p35" onclick="return changeColor(this);"></a>
晉熙太守，晉安帝分廬江立。領縣五。戶一千五百二十一，口七千四百九十七。去州陸八百，無水。去京都水一千二百，無陸。
</p>
<p class="margin2" id="p36"><a class="gg-link" href="#p36" onclick="return changeColor(this);"></a>
懷寧令，晉安帝立。
</p>
<p class="margin2" id="p37"><a class="gg-link" href="#p37" onclick="return changeColor(this);"></a>
新冶令，晉安帝立。
</p>
<p class="margin2" id="p38"><a class="gg-link" href="#p38" onclick="return changeColor(this);"></a>
陰安令，漢舊名，屬魏郡，晉太康地志屬頓丘。
</p>
<p class="margin2" id="p39"><a class="gg-link" href="#p39" onclick="return changeColor(this);"></a>
南樓煩令，<span class="jiaozhusup">各本並脫「煩」字，據南齊書州郡志補。按漢志、續漢志雁門郡並有樓煩縣。此蓋渡江後僑置，以別僑立樓煩縣，此又加南字。</span>永初郡國、何、徐志無。
</p>
<p class="margin2" id="p40"><a class="gg-link" href="#p40" onclick="return changeColor(this);"></a>
太湖左縣長，文帝元嘉二十五年，以豫部蠻民立太湖、呂亭二縣，屬晉熙，<span class="jiaozhusup">各本並脫「屬」字，據王象之輿地記勝引宋書州郡志補。</span>後省，明帝泰始二年復立。
</p>
<p class="em2" id="p41"><a class="gg-link" href="#p41" onclick="return changeColor(this);"></a>
弋陽太守，本縣名，屬汝南，魏文帝分立。領縣六。<span class="jiaozhusup">按下祇五縣，疑有訛奪。</span>戶三千二百七十五，口二萬四千二百六十二。去州陸一千一百，去京都水<span class="jiazhu">闕</span>
</p>
<p class="margin2" id="p42"><a class="gg-link" href="#p42" onclick="return changeColor(this);"></a>
期思令，漢舊縣。
</p>
<p class="margin2" id="p43"><a class="gg-link" href="#p43" onclick="return changeColor(this);"></a>
弋陽令，漢舊縣。
</p>
<p class="margin2" id="p44"><a class="gg-link" href="#p44" onclick="return changeColor(this);"></a>
安豐令，舊郡，晉安帝併爲縣。
</p>
<p class="margin2" id="p45"><a class="gg-link" href="#p45" onclick="return changeColor(this);"></a>
樂安令，新立。
</p>
<p class="margin2" id="p46"><a class="gg-link" href="#p46" onclick="return changeColor(this);"></a>
茹由令，新立。
</p>
<p class="em2" id="p47"><a class="gg-link" href="#p47" onclick="return changeColor(this);"></a>
安豐太守，魏文帝分廬江立。江左僑立，晉安帝省爲縣，屬弋陽，宋末復立。
</p>
<p class="margin2" id="p48"><a class="gg-link" href="#p48" onclick="return changeColor(this);"></a>
安豐令，前漢地理志無，後漢屬廬江。
</p>
<p class="margin2" id="p49"><a class="gg-link" href="#p49" onclick="return changeColor(this);"></a>
松滋令。<span class="jiazhu">別見。</span>
</p>
<p class="em2" id="p50"><a class="gg-link" href="#p50" onclick="return changeColor(this);"></a>
汝南太守。<span class="jiazhu">別見。</span>
</p>
<p class="margin2" id="p51"><a class="gg-link" href="#p51" onclick="return changeColor(this);"></a>
上蔡侯相。<span class="jiazhu">別見。</span>
</p>
<p class="margin2" id="p52"><a class="gg-link" href="#p52" onclick="return changeColor(this);"></a>
平輿令。<span class="jiazhu">別見。</span>
</p>
<p class="margin2" id="p53"><a class="gg-link" href="#p53" onclick="return changeColor(this);"></a>
北新息令。<span class="jiazhu">別見。</span>
</p>
<p class="margin2" id="p54"><a class="gg-link" href="#p54" onclick="return changeColor(this);"></a>
真陽令。<span class="jiazhu">別見。</span>
</p>
<p class="margin2" id="p55"><a class="gg-link" href="#p55" onclick="return changeColor(this);"></a>
安城令。<span class="jiazhu">別見。</span>
</p>
<p class="margin2" id="p56"><a class="gg-link" href="#p56" onclick="return changeColor(this);"></a>
南新息令。<span class="jiazhu">別見。</span>
</p>
<p class="margin2" id="p57"><a class="gg-link" href="#p57" onclick="return changeColor(this);"></a>
臨汝令，漢舊名。
</p>
<p class="margin2" id="p58"><a class="gg-link" href="#p58" onclick="return changeColor(this);"></a>
陽安令。<span class="jiazhu">別見。</span>
</p>
<p class="margin2" id="p59"><a class="gg-link" href="#p59" onclick="return changeColor(this);"></a>
西平令。<span class="jiazhu">別見。</span>
</p>
<p class="margin2" id="p60"><a class="gg-link" href="#p60" onclick="return changeColor(this);"></a>
瞿陽令。<span class="jiaozhusup">「瞿陽」漢書地理志、續漢書郡國志、水經灈水注、晉書地理志並作「灈陽」。</span><span class="jiazhu">別見。</span>
</p>
<p class="margin2" id="p61"><a class="gg-link" href="#p61" onclick="return changeColor(this);"></a>
安陽令。<span class="jiazhu">別見。</span>
</p>
<p class="em2" id="p62"><a class="gg-link" href="#p62" onclick="return changeColor(this);"></a>
新蔡太守。<span class="jiazhu">別見。</span>
</p>
<p class="margin2" id="p63"><a class="gg-link" href="#p63" onclick="return changeColor(this);"></a>
鮦陽令。<span class="jiazhu">別見。</span>
</p>
<p class="margin2" id="p64"><a class="gg-link" href="#p64" onclick="return changeColor(this);"></a>
固始令。<span class="jiazhu">別見。</span>
</p>
<p class="margin2" id="p65"><a class="gg-link" href="#p65" onclick="return changeColor(this);"></a>
新蔡令。<span class="jiazhu">別見。</span>
</p>
<p class="margin2" id="p66"><a class="gg-link" href="#p66" onclick="return changeColor(this);"></a>
東苞信令。<span class="jiazhu">別見。</span>
</p>
<p class="margin2" id="p67"><a class="gg-link" href="#p67" onclick="return changeColor(this);"></a>
西苞信令，徐志南豫唯一苞信，疑是後僑立所分。
</p>
<p class="em2" id="p68"><a class="gg-link" href="#p68" onclick="return changeColor(this);"></a>
陳郡太守，<span class="jiaozhusup">「陳郡」各本並作「東郡」。洪頤楫諸史考異云：「東郡當依豫州下作陳郡。」今改正。</span><span class="jiazhu">別見。</span>永初郡國無萇平、谷陽而有扶溝，<span class="jiazhu">別見。</span>何無陽夏、扶溝，徐無陽夏。
</p>
<p class="margin2" id="p69"><a class="gg-link" href="#p69" onclick="return changeColor(this);"></a>
項城令。<span class="jiaozhusup">各本並脫「城」字。楊守敬云：「項城令脫城字。」今據補。</span><span class="jiazhu">別見。</span>
</p>
<p class="margin2" id="p70"><a class="gg-link" href="#p70" onclick="return changeColor(this);"></a>
西華令。<span class="jiazhu">別見。</span>
</p>
<p class="margin2" id="p71"><a class="gg-link" href="#p71" onclick="return changeColor(this);"></a>
陽夏令。<span class="jiazhu">別見。</span>
</p>
<p class="margin2" id="p72"><a class="gg-link" href="#p72" onclick="return changeColor(this);"></a>
萇平令。<span class="jiazhu">別見。</span>
</p>
<p class="margin2" id="p73"><a class="gg-link" href="#p73" onclick="return changeColor(this);"></a>
谷陽令。<span class="jiaozhusup">各本並作「父陽令」。洪頤楫諸史考異云：「父陽是谷陽之訛。寰宇記，谷陽，蓋谷水之陽，因以爲名。」按洪說是，今改正。谷陽本漢苦縣，東晉成帝更名谷陽。水經陰溝水注：「渦水又東北屈至賴鄉西，谷水注之。」又云：「谷水又東，逕賴鄉城南。」谷陽蓋以谷水之陽名縣。</span><span class="jiazhu">別見。</span>
</p>
<p class="em2" id="p74"><a class="gg-link" href="#p74" onclick="return changeColor(this);"></a>
南頓太守，<span class="jiaozhusup">「南頓」各本並作「南潁」。楊守敬云：「南頓誤南潁。」楊說是，今改正。按南齊書州郡志，南豫州有南頓郡及西南頓郡。</span><span class="jiazhu">別見。</span>帖治陳郡。
</p>
<p class="margin2" id="p75"><a class="gg-link" href="#p75" onclick="return changeColor(this);"></a>
南頓令。<span class="jiazhu">別見。</span>
</p>
<p class="margin2" id="p76"><a class="gg-link" href="#p76" onclick="return changeColor(this);"></a>
和城令。<span class="jiazhu">別見。</span>
</p>
<p class="em2" id="p77"><a class="gg-link" href="#p77" onclick="return changeColor(this);"></a>
潁川太守。<span class="jiazhu">別見。</span>
</p>
<p class="margin2" id="p78"><a class="gg-link" href="#p78" onclick="return changeColor(this);"></a>
邵陵令。<span class="jiazhu">別見。</span>
</p>
<p class="margin2" id="p79"><a class="gg-link" href="#p79" onclick="return changeColor(this);"></a>
臨潁令。<span class="jiazhu">別見。</span>
</p>
<p class="margin2" id="p80"><a class="gg-link" href="#p80" onclick="return changeColor(this);"></a>
曲陽令。<span class="jiazhu">別見。</span>
</p>
<p class="em2" id="p81"><a class="gg-link" href="#p81" onclick="return changeColor(this);"></a>
西汝陰太守，永初郡國、何、徐並無此郡。
</p>
<p class="margin2" id="p82"><a class="gg-link" href="#p82" onclick="return changeColor(this);"></a>
汝陰令。<span class="jiazhu">別見。</span>
</p>
<p class="margin2" id="p83"><a class="gg-link" href="#p83" onclick="return changeColor(this);"></a>
安城令。<span class="jiazhu">別見。</span>
</p>
<p class="margin2" id="p84"><a class="gg-link" href="#p84" onclick="return changeColor(this);"></a>
樓煩令。<span class="jiazhu">別見。</span>
</p>
<p class="margin2" id="p85"><a class="gg-link" href="#p85" onclick="return changeColor(this);"></a>
宋令。<span class="jiazhu">別見。</span>
</p>
<p class="em2" id="p86"><a class="gg-link" href="#p86" onclick="return changeColor(this);"></a>
汝陽太守。<span class="jiazhu">別見。</span>
</p>
<p class="margin2" id="p87"><a class="gg-link" href="#p87" onclick="return changeColor(this);"></a>
汝陽令。<span class="jiazhu">別見。</span>
</p>
<p class="margin2" id="p88"><a class="gg-link" href="#p88" onclick="return changeColor(this);"></a>
武津令。
</p>
<p class="em2" id="p89"><a class="gg-link" href="#p89" onclick="return changeColor(this);"></a>
陳留太守，<span class="jiazhu">別見。</span>永初郡國無浚儀、封丘而有酸棗，何、徐無封丘、尉氏。
</p>
<p class="margin2" id="p90"><a class="gg-link" href="#p90" onclick="return changeColor(this);"></a>
浚儀令。<span class="jiazhu">別見。</span>
</p>
<p class="margin2" id="p91"><a class="gg-link" href="#p91" onclick="return changeColor(this);"></a>
小黃令。<span class="jiazhu">別見。</span>
</p>
<p class="margin2" id="p92"><a class="gg-link" href="#p92" onclick="return changeColor(this);"></a>
雍丘令。<span class="jiazhu">別見。</span>
</p>
<p class="margin2" id="p93"><a class="gg-link" href="#p93" onclick="return changeColor(this);"></a>
白馬令。<span class="jiazhu">別見。</span>
</p>
<p class="margin2" id="p94"><a class="gg-link" href="#p94" onclick="return changeColor(this);"></a>
襄邑令。<span class="jiazhu">別見。</span>
</p>
<p class="margin2" id="p95"><a class="gg-link" href="#p95" onclick="return changeColor(this);"></a>
封丘令，漢舊名。
</p>
<p class="margin2" id="p96"><a class="gg-link" href="#p96" onclick="return changeColor(this);"></a>
尉氏令。<span class="jiazhu">別見。</span>
</p>
<p class="em2" id="p97"><a class="gg-link" href="#p97" onclick="return changeColor(this);"></a>
南陳左郡太守，少帝景平中省此郡，以宋民度屬南梁、汝陰郡，而永初郡國無，未詳。孝建二年以蠻戶復立。分赤官左縣爲蓼城左縣。領縣二。樂<span class="jiazhu">疑</span>大明八年，省郡，即名爲縣，屬陳左縣。<span class="jiaozhusup">按文字訛奪不可解。南齊書州郡志豫州南汝陰郡下有南陳左縣。疑此當作「即名爲南陳左縣，屬南汝陰郡」。</span>
</p>
<p class="em2" id="p98"><a class="gg-link" href="#p98" onclick="return changeColor(this);"></a>
邊城左郡太守，文帝元嘉二十五年，以豫部蠻民立茹由、樂安、光城、雩婁、史水、開化、邊城七縣，<span class="jiaozhusup">各本「雩婁」下並衍「邊城」二字。廿二史考異云：「邊城字重出，雩婁下邊城兩字當刪。」按錢說是，今據刪。</span>屬弋陽郡。徐志有邊城郡，領雩婁、史水、開化、邊城四縣。<span class="jiaozhusup">「郡」字各本並作「兩」字，「四」字各本並作「兩」字。廿二史考異云：「上下『兩』字皆誤。詳其文義，謂立邊城郡，領雩婁等四縣也。上『兩』字疑『郡』字之訛，下『兩』字疑『四』字之訛。」按錢說是，今改正。</span>大明八年復省爲縣，屬弋陽，後復立。領縣四。戶四百一十七，口二千四百七十九。
</p>
<p class="margin2" id="p99"><a class="gg-link" href="#p99" onclick="return changeColor(this);"></a>
雩婁令，二漢屬廬江，晉太康地志云屬安豐。
</p>
<p class="margin2" id="p100"><a class="gg-link" href="#p100" onclick="return changeColor(this);"></a>
開化令。
</p>
<p class="margin2" id="p101"><a class="gg-link" href="#p101" onclick="return changeColor(this);"></a>
史水令。
</p>
<p class="margin2" id="p102"><a class="gg-link" href="#p102" onclick="return changeColor(this);"></a>
邊城令。
</p>
<p class="em2" id="p103"><a class="gg-link" href="#p103" onclick="return changeColor(this);"></a>
光城左郡太守，永初郡國、何、徐並無。按起居注，大明八年，省光城左郡爲縣屬弋陽，<span class="jiaozhusup">各本並脫「屬」字。孫虨宋書考論云：「弋陽上脫屬字。」按孫說是，今補正。</span>疑是大明中分弋陽所立。八年復省，後復立。
</p>
<p class="margin2" id="p104"><a class="gg-link" href="#p104" onclick="return changeColor(this);"></a>
樂安令。
</p>
<p class="margin2" id="p105"><a class="gg-link" href="#p105" onclick="return changeColor(this);"></a>
茹由令。
</p>
<p class="margin2" id="p106"><a class="gg-link" href="#p106" onclick="return changeColor(this);"></a>
光城令。此三縣，徐志屬弋陽。
</p>
<p class="em2" id="p107"><a class="gg-link" href="#p107" onclick="return changeColor(this);"></a>
豫州刺史，後漢治譙，魏治汝南安成，晉平吳後治陳國，晉江左所治，已列於前。永初郡國、何、徐寄治睢陽，而郡縣在淮西。徐又有邊城，別見南豫州。何又有初安、綏城二郡，初安領新懷、懷德二縣，<span class="jiaozhusup">各本並脫一「懷」字。孫虨宋書考論云：「魏書地形志，豫州有初安郡，領新懷、安昌、懷德、昭越四縣，可證『新』下脫一『懷』字。」按孫說是，今補正。</span>綏城領安昌、招遠二縣，並云新立。徐無，則是徐志前省也。領郡十，縣四十三。戶二萬二千九百一十九，口一十五萬八百三十九。
</p>
<p class="em2" id="p108"><a class="gg-link" href="#p108" onclick="return changeColor(this);"></a>
汝南太守，漢高帝立。領縣十一。戶一萬一千二百九十一，口八萬九千三百四十九。去州水一千，陸七百。去京都水三千，陸一千五百。
</p>
<p class="margin2" id="p109"><a class="gg-link" href="#p109" onclick="return changeColor(this);"></a>
上蔡令，漢舊縣。
</p>
<p class="margin2" id="p110"><a class="gg-link" href="#p110" onclick="return changeColor(this);"></a>
平樂令，漢舊縣。<span class="jiaozhusup">廿二史考異云：「漢志山陽郡平樂侯國，武都郡平樂道，兩平樂並與此平樂別，不得言漢舊縣也。平樂疑是平輿之誤。」</span>
</p>
<p class="margin2" id="p111"><a class="gg-link" href="#p111" onclick="return changeColor(this);"></a>
北新息令，漢舊縣。
</p>
<p class="margin2" id="p112"><a class="gg-link" href="#p112" onclick="return changeColor(this);"></a>
慎陽令，漢舊縣。永初郡國及徐並作真陽。
</p>
<p class="margin2" id="p113"><a class="gg-link" href="#p113" onclick="return changeColor(this);"></a>
安成令，漢舊縣。
</p>
<p class="margin2" id="p114"><a class="gg-link" href="#p114" onclick="return changeColor(this);"></a>
南新息令，漢舊縣。
</p>
<p class="margin2" id="p115"><a class="gg-link" href="#p115" onclick="return changeColor(this);"></a>
朗陵令，漢舊縣。
</p>
<p class="margin2" id="p116"><a class="gg-link" href="#p116" onclick="return changeColor(this);"></a>
陽安令，漢舊縣。
</p>
<p class="margin2" id="p117"><a class="gg-link" href="#p117" onclick="return changeColor(this);"></a>
西平令，漢舊縣。
</p>
<p class="margin2" id="p118"><a class="gg-link" href="#p118" onclick="return changeColor(this);"></a>
瞿陽令，漢舊縣作灈陽。
</p>
<p class="margin2" id="p119"><a class="gg-link" href="#p119" onclick="return changeColor(this);"></a>
安陽令，漢舊縣。晉武太康元年，改爲南安陽。
</p>
<p class="em2" id="p120"><a class="gg-link" href="#p120" onclick="return changeColor(this);"></a>
新蔡太守，晉惠帝分汝陰立，今帖治汝南。領縣四。戶二千七百七十四，口一萬九千八百八十。去州陸六百。去京都水二千五百，陸一千四百。
</p>
<p class="margin2" id="p121"><a class="gg-link" href="#p121" onclick="return changeColor(this);"></a>
鮦陽令，漢舊縣。晉成帝咸康二年，省併新蔡，後又立。
</p>
<p class="margin2" id="p122"><a class="gg-link" href="#p122" onclick="return changeColor(this);"></a>
固始令，故名寢丘之地也。漢光武更名。晉成帝咸康二年，併新蔡，後又立。
</p>
<p class="margin2" id="p123"><a class="gg-link" href="#p123" onclick="return changeColor(this);"></a>
新蔡令，漢舊縣。
</p>
<p class="margin2" id="p124"><a class="gg-link" href="#p124" onclick="return changeColor(this);"></a>
苞信令，前漢無，後漢屬汝南，晉太康地志屬汝陰。後漢郡國、晉太康地志並作「褒」。
</p>
<p class="em2" id="p125"><a class="gg-link" href="#p125" onclick="return changeColor(this);"></a>
譙郡太守，何志故屬沛，魏明帝分立。按王粲詩：「既入譙郡界，<span class="jiaozhusup">文選作「朝入譙郡界」。</span>曠然消人憂。」粲是建安中亡，非明帝時立明矣。永初郡國無長垣縣。今領縣六。戶一千四百二十四，口七千四百四。去州陸道三百五十。去京都水二千，陸一千二百。
</p>
<p class="margin2" id="p126"><a class="gg-link" href="#p126" onclick="return changeColor(this);"></a>
蒙令，漢舊縣，屬沛。<span class="jiaozhusup">成孺宋書州郡志校勘記云：「兩漢志，蒙並屬梁國，此作沛者，涉左方而誤也。」是「沛」當作「梁」。</span>
</p>
<p class="margin2" id="p127"><a class="gg-link" href="#p127" onclick="return changeColor(this);"></a>
蘄令，漢舊縣，屬沛。
</p>
<p class="margin2" id="p128"><a class="gg-link" href="#p128" onclick="return changeColor(this);"></a>
寧陵令，前漢屬陳留，後漢、晉太康地志屬梁。
</p>
<p class="margin2" id="p129"><a class="gg-link" href="#p129" onclick="return changeColor(this);"></a>
魏令，故魏郡，流寓配屬。
</p>
<p class="margin2" id="p130"><a class="gg-link" href="#p130" onclick="return changeColor(this);"></a>
襄邑令。
</p>
<p class="margin2" id="p131"><a class="gg-link" href="#p131" onclick="return changeColor(this);"></a>
長垣令，漢舊縣，屬陳留。永初郡國無。何故屬陳留，徐新配。
</p>
<p class="em2" id="p132"><a class="gg-link" href="#p132" onclick="return changeColor(this);"></a>
梁郡太守，秦碭郡，漢高更名。孝武大明元年度徐州，二年還豫。<span class="jiaozhusup">按本書孝武紀：「大明三年春正月丁亥，割豫州梁郡屬徐州。」「四年五月乙酉，以徐州之梁郡還屬豫州。」此疑有誤。</span>領縣二。戶九百六十八，口五千五百。去州陸一百六十。去京都水九百。
</p>
<p class="margin2" id="p133"><a class="gg-link" href="#p133" onclick="return changeColor(this);"></a>
下邑令，漢舊縣。何云魏立，非也。
</p>
<p class="margin2" id="p134"><a class="gg-link" href="#p134" onclick="return changeColor(this);"></a>
碭令，漢舊縣。
</p>
<p class="em2" id="p135"><a class="gg-link" href="#p135" onclick="return changeColor(this);"></a>
陳郡太守，漢高立爲淮陽國，章帝元和三年更名，<span class="jiaozhusup">「元和三年」續漢書郡國志作「章和二年」。</span>晉初併，梁王肜薨，還爲陳。永初郡國有扶溝、<span class="jiazhu">前漢屬淮陽，後漢、晉太康地志屬陳留。</span>陽夏，<span class="jiazhu">別見。</span>而無谷陽、長平。<span class="jiaozhusup">「谷陽」各本並訛「父陽」，今改正，說見同卷校勘記第一八條。</span>領縣四。戶六百九十三，口四千一百一十三。去州陸七百六十。去京都水一千四百五十。
</p>
<p class="margin2" id="p136"><a class="gg-link" href="#p136" onclick="return changeColor(this);"></a>
項城令，漢舊縣，屬汝南，晉太康地志屬陳郡。<span class="jiaozhusup">孫虨宋書考論云：「晉太康無陳郡，當云屬梁。」</span>
</p>
<p class="margin2" id="p137"><a class="gg-link" href="#p137" onclick="return changeColor(this);"></a>
西華令，漢舊縣，屬汝南，晉初省，惠帝永康元年復立，屬潁川。江左度此。
</p>
<p class="margin2" id="p138"><a class="gg-link" href="#p138" onclick="return changeColor(this);"></a>
谷陽令，<span class="jiaozhusup">「谷陽」各本並作「父陽」，今改正，說見同卷校勘記第一八條。</span>本苦縣，前漢屬淮陽，後漢屬陳，<span class="jiaozhusup">各本並脫「屬淮陽後漢」五字，成孺宋書州郡志校勘記云：「苦縣，前漢屬淮陽，後漢屬陳。今本脫『屬淮陽後漢』五字。」按成校是，今補正。</span>晉太康地志屬梁，成帝咸康三年更名。
</p>
<p class="margin2" id="p139"><a class="gg-link" href="#p139" onclick="return changeColor(this);"></a>
長平令，前漢屬汝南，後漢屬陳，晉太康地志屬潁川。
</p>
<p class="em2" id="p140"><a class="gg-link" href="#p140" onclick="return changeColor(this);"></a>
南頓太守，故屬汝南，晉惠帝分立。領縣二。戶五百二十六，口二千三百六十五。去州七百六十。去京都陸一千四百五十。
</p>
<p class="margin2" id="p141"><a class="gg-link" href="#p141" onclick="return changeColor(this);"></a>
南頓令，漢舊縣，何故屬汝陽，晉武帝改屬汝南。按晉太康地志、王隱地道無汝陽郡。
</p>
<p class="margin2" id="p142"><a class="gg-link" href="#p142" onclick="return changeColor(this);"></a>
和城令，何江左立。
</p>
<p class="em2" id="p143"><a class="gg-link" href="#p143" onclick="return changeColor(this);"></a>
潁川太守，秦立。魏分潁川爲襄城郡，晉成帝咸康二年，省襄城還併潁川。永初郡國又有許昌、<span class="jiazhu">本名許，<span class="jiaozhusup">「名」各本並作「昌」。成孺宋書州郡志校勘記云：「疑昌字爲名字之誤。」按成校是，今改正。</span>漢舊縣。魏曰許昌。</span>新汲、<span class="jiazhu">別見。</span>鄢陵、長社、潁陰、陽翟<span class="jiazhu">四縣並漢舊縣。陽翟，魏、晉屬河南。</span>六縣，而無曲陽。領縣三。戶六百四十九，口二千五百七十九。去州一千。去京都陸一千八百。
</p>
<p class="margin2" id="p144"><a class="gg-link" href="#p144" onclick="return changeColor(this);"></a>
邵陵令，漢舊縣，屬汝南，晉太康地志屬潁川。
</p>
<p class="margin2" id="p145"><a class="gg-link" href="#p145" onclick="return changeColor(this);"></a>
臨潁令，漢舊縣。
</p>
<p class="margin2" id="p146"><a class="gg-link" href="#p146" onclick="return changeColor(this);"></a>
曲陽令，前漢屬東海，後漢屬下邳，晉太康地志無。
</p>
<p class="em2" id="p147"><a class="gg-link" href="#p147" onclick="return changeColor(this);"></a>
汝陽太守，晉太康地志、王隱地道無此郡，應是江左分汝南立。晉成帝咸康三年，省併汝南，後又立。領縣二。戶九百四十一，口四千四百九十五。去州二百。去京都陸一千四百，水三千五百。
</p>
<p class="margin2" id="p148"><a class="gg-link" href="#p148" onclick="return changeColor(this);"></a>
汝陽令，漢舊縣，屬汝南。何故屬汝陰，晉武改屬汝南。按晉武分汝南爲汝陰，何所言非也。
</p>
<p class="margin2" id="p149"><a class="gg-link" href="#p149" onclick="return changeColor(this);"></a>
武津令，何不注置立。
</p>
<p class="em2" id="p150"><a class="gg-link" href="#p150" onclick="return changeColor(this);"></a>
汝陰太守，晉武帝分汝南立，成帝咸康二年，省併新蔡，後復立。領縣四。戶二千七百四十九，口一萬四千三百三十五。
</p>
<p class="margin2" id="p151"><a class="gg-link" href="#p151" onclick="return changeColor(this);"></a>
汝陰令，漢舊縣。
</p>
<p class="margin2" id="p152"><a class="gg-link" href="#p152" onclick="return changeColor(this);"></a>
宋令，前漢名新郪，章帝建初四年，徙宋公國於此，改曰宋。
</p>
<p class="margin2" id="p153"><a class="gg-link" href="#p153" onclick="return changeColor(this);"></a>
宋城令，漢舊縣。
</p>
<p class="margin2" id="p154"><a class="gg-link" href="#p154" onclick="return changeColor(this);"></a>
樓煩令，漢舊縣，屬雁門。流寓配屬。
</p>
<p class="em2" id="p155"><a class="gg-link" href="#p155" onclick="return changeColor(this);"></a>
陳留太守，漢武帝元狩元年立，屬兗州，中原亂廢。晉成帝咸康四年復立，永初郡國屬兗州，何、徐屬豫州。永初郡國無浚儀，有酸棗。<span class="jiazhu">別見。</span>今領縣四。戶百九十六，口二千四百一十三。寄治譙郡長垣縣界。
</p>
<p class="margin2" id="p156"><a class="gg-link" href="#p156" onclick="return changeColor(this);"></a>
浚儀令，漢舊名。
</p>
<p class="margin2" id="p157"><a class="gg-link" href="#p157" onclick="return changeColor(this);"></a>
小黃令，漢舊名。
</p>
<p class="margin2" id="p158"><a class="gg-link" href="#p158" onclick="return changeColor(this);"></a>
白馬令，漢屬東郡，晉太康地志屬濮陽。
</p>
<p class="margin2" id="p159"><a class="gg-link" href="#p159" onclick="return changeColor(this);"></a>
雍丘令，漢舊名。
</p>
<p class="em2" id="p160"><a class="gg-link" href="#p160" onclick="return changeColor(this);"></a>
江州刺史，晉惠帝元康元年，分揚州之豫章、鄱陽、廬陵、臨川、南康、建安、晉安，荊州之武昌、桂陽、安成十郡爲江州。初治豫章，成帝咸康六年，移治尋陽，庾翼又治豫章，<span class="jiaozhusup">「庾翼」各本並作「庾悅」，據南齊書州郡志改。成孺宋書州郡志校勘記云：「庾悅蓋庾翼之誤。」</span>尋還尋陽。領郡九，縣六十五。戶五萬二千三十三，口三十七萬七千一百四十七。去京都水一千四百。
</p>
<p class="em2" id="p161"><a class="gg-link" href="#p161" onclick="return changeColor(this);"></a>
尋陽太守，尋陽本縣名，因水名縣，水南注江。二漢屬廬江，吳立蘄春郡，尋陽縣屬焉。晉武帝太康元年，省蘄春郡，以尋陽屬武昌，改蘄春之安豐爲高陵及邾縣，皆屬武昌。二年，以武昌之尋陽復屬廬江郡。惠帝永興元年，分廬江、武昌立尋陽郡。尋陽縣後省。領縣三。戶二千七百二十，口一萬六千八。
</p>
<p class="margin2" id="p162"><a class="gg-link" href="#p162" onclick="return changeColor(this);"></a>
柴桑男相，二漢屬豫章，晉屬武昌。郡既立，治此。<span class="jiaozhusup">「郡既立治此」五字各本並在尋陽郡戶口數後。孫虨宋書考論云：「此五字當謂柴桑，移入後行。」按孫說是，今訂正。</span>
</p>
<p class="margin2" id="p163"><a class="gg-link" href="#p163" onclick="return changeColor(this);"></a>
彭澤子相，<span class="jiaozhusup">「彭澤子相」四字，各本並脫，據孫虨說補。孫虨宋書考論云：「宋、齊以來，彭澤並無廢省，南齊書陳顯達封彭澤縣子。當宋時。是彭澤爲子相。當補『彭澤子相』四字。」</span>漢、晉太康地志屬豫章，立尋陽郡後，割度。
</p>
<p class="margin2" id="p164"><a class="gg-link" href="#p164" onclick="return changeColor(this);"></a>
松滋伯相，前漢屬廬江，後漢無，晉太康地志屬安豐。安豐縣名，前漢無，<span class="jiaozhusup">張森楷校勘記云：「按前漢志六安國有安豐縣，此云前漢無，誤。」</span>後漢屬廬江，晉武帝立爲安豐郡。江左流民寓尋陽，僑立安豐、松滋二郡，遙隸揚州，安帝省爲松滋縣。尋陽又有弘農縣流寓。文帝元嘉十八年，省併松滋。
</p>
<p class="em2" id="p165"><a class="gg-link" href="#p165" onclick="return changeColor(this);"></a>
豫章太守，漢高帝立，本屬揚州。永初郡國有海昏，<span class="jiazhu">漢舊縣。</span>何志無。今領縣十二。戶一萬六千一百三十九，口一十二萬二千五百七十三。去州水六百，陸三百五十。去京都水一千九百，陸二千一百。
</p>
<p class="margin2" id="p166"><a class="gg-link" href="#p166" onclick="return changeColor(this);"></a>
南昌侯相，漢舊縣。
</p>
<p class="margin2" id="p167"><a class="gg-link" href="#p167" onclick="return changeColor(this);"></a>
新淦侯相，漢舊縣。
</p>
<p class="margin2" id="p168"><a class="gg-link" href="#p168" onclick="return changeColor(this);"></a>
豐城侯相，吳立曰富城，晉武帝太康元年更名。
</p>
<p class="margin2" id="p169"><a class="gg-link" href="#p169" onclick="return changeColor(this);"></a>
建城侯相，漢舊縣。
</p>
<p class="margin2" id="p170"><a class="gg-link" href="#p170" onclick="return changeColor(this);"></a>
望蔡子相，漢靈帝中平中，汝南上蔡民分徙此地，立縣名曰上蔡，晉武帝太康元年更名。
</p>
<p class="margin2" id="p171"><a class="gg-link" href="#p171" onclick="return changeColor(this);"></a>
吳平侯相，漢靈帝中平中立曰漢平，吳更名。<span class="jiaozhusup">水經贛水注：「牽水又東逕吳平縣，舊漢平也。晉太康元年，改爲吳平矣。」此作吳更名，誤。</span>
</p>
<p class="margin2" id="p172"><a class="gg-link" href="#p172" onclick="return changeColor(this);"></a>
永脩男相，漢靈帝中平中立。
</p>
<p class="margin2" id="p173"><a class="gg-link" href="#p173" onclick="return changeColor(this);"></a>
建昌公相，漢和帝永元十六年，分海昏立。
</p>
<p class="margin2" id="p174"><a class="gg-link" href="#p174" onclick="return changeColor(this);"></a>
豫寧侯相，漢獻帝建安中立，吳曰西安，<span class="jiaozhusup">「西安」各本並作「要安」，據錢氏考異說改。廿二史考異云：「要安當爲西安之訛。太平寰宇記，武寧縣，古西安縣也。後漢建安中，分海昏立西安縣。晉太康元年，改爲豫寧。三國志潘璋傳：『遷豫章西安長』，是吳時縣名西安之證。」按水經贛水注：「循水東北逕豫寧縣，故要安也。晉太康元年，更從今名。」趙一清云：「要字誤，當作西。吳書太史慈傳，數爲寇於艾、西安是也。」</span>晉武帝太康元年更名。
</p>
<p class="margin2" id="p175"><a class="gg-link" href="#p175" onclick="return changeColor(this);"></a>
康樂侯相，吳孫權黃武中立曰陽樂，晉武帝太康元年更名。
</p>
<p class="margin2" id="p176"><a class="gg-link" href="#p176" onclick="return changeColor(this);"></a>
新吳令，漢靈帝中平中立。
</p>
<p class="margin2" id="p177"><a class="gg-link" href="#p177" onclick="return changeColor(this);"></a>
艾侯相，漢舊縣。
</p>
<p class="em2" id="p178"><a class="gg-link" href="#p178" onclick="return changeColor(this);"></a>
鄱陽太守，漢獻帝建安十五年，孫權分豫章立，治鄱陽縣，赤烏八年，徙治吳芮故城。永初郡國有歷陵縣，<span class="jiazhu">漢舊縣。</span>何志無。領縣六。戶三千二百四十二，口一萬九百五十。去州水四百四十。去京都水一千八百四十，陸二千六十。
</p>
<p class="margin2" id="p179"><a class="gg-link" href="#p179" onclick="return changeColor(this);"></a>
廣晉令，吳立曰廣昌，晉武帝太康元年更名。
</p>
<p class="margin2" id="p180"><a class="gg-link" href="#p180" onclick="return changeColor(this);"></a>
鄱陽侯相，漢舊縣。
</p>
<p class="margin2" id="p181"><a class="gg-link" href="#p181" onclick="return changeColor(this);"></a>
餘干令，<span class="jiaozhusup">「餘干」漢書嚴助傳、南齊書州郡志同。漢書地理志、續漢書郡國志、水經贛水注作「餘汗」。楊守敬隋書地理志考證云：「元和志，漢餘汗縣，隋開皇九年，去水存干，名曰餘干。考宋、齊志已均作餘干，當是後人追改。」</span>漢舊縣。
</p>
<p class="margin2" id="p182"><a class="gg-link" href="#p182" onclick="return changeColor(this);"></a>
上饒男相，吳立。太康地志有，王隱地道無。
</p>
<p class="margin2" id="p183"><a class="gg-link" href="#p183" onclick="return changeColor(this);"></a>
葛陽令，吳立。
</p>
<p class="margin2" id="p184"><a class="gg-link" href="#p184" onclick="return changeColor(this);"></a>
樂安男相，吳立。
</p>
<p class="em2" id="p185"><a class="gg-link" href="#p185" onclick="return changeColor(this);"></a>
臨川內史，吳孫亮太平二年，分豫章東部都尉立。領縣九。戶八千九百八十三，口六萬四千八百五。去州水一千一百，陸一千二十。去京都水二千八百三十，陸三千。
</p>
<p class="margin2" id="p186"><a class="gg-link" href="#p186" onclick="return changeColor(this);"></a>
臨汝侯相，漢和帝永元八年立。
</p>
<p class="margin2" id="p187"><a class="gg-link" href="#p187" onclick="return changeColor(this);"></a>
西豐侯相，吳立曰西平，晉武帝太康元年更名。
</p>
<p class="margin2" id="p188"><a class="gg-link" href="#p188" onclick="return changeColor(this);"></a>
新建侯相，吳立。
</p>
<p class="margin2" id="p189"><a class="gg-link" href="#p189" onclick="return changeColor(this);"></a>
永城男相，吳立。
</p>
<p class="margin2" id="p190"><a class="gg-link" href="#p190" onclick="return changeColor(this);"></a>
宜黃侯相，吳立。
</p>
<p class="margin2" id="p191"><a class="gg-link" href="#p191" onclick="return changeColor(this);"></a>
南城男相，漢舊縣，晉武帝太康元年，更曰新南城，江左復舊。
</p>
<p class="margin2" id="p192"><a class="gg-link" href="#p192" onclick="return changeColor(this);"></a>
南豐令，吳立。
</p>
<p class="margin2" id="p193"><a class="gg-link" href="#p193" onclick="return changeColor(this);"></a>
東興侯相，吳立。
</p>
<p class="margin2" id="p194"><a class="gg-link" href="#p194" onclick="return changeColor(this);"></a>
安浦男相，吳立。
</p>
<p class="em2" id="p195"><a class="gg-link" href="#p195" onclick="return changeColor(this);"></a>
廬陵太守，廬陵本縣名，屬豫章，漢獻帝興平元年，孫策分豫章立。領縣九。戶四千四百五十五，口三萬一千二百七十一。去州水二千，陸一千六百。去京都水三千六百。
</p>
<p class="margin2" id="p196"><a class="gg-link" href="#p196" onclick="return changeColor(this);"></a>
石陽子相，前漢無，後漢有。
</p>
<p class="margin2" id="p197"><a class="gg-link" href="#p197" onclick="return changeColor(this);"></a>
西昌侯相，吳立。
</p>
<p class="margin2" id="p198"><a class="gg-link" href="#p198" onclick="return changeColor(this);"></a>
東昌子相，吳立。
</p>
<p class="margin2" id="p199"><a class="gg-link" href="#p199" onclick="return changeColor(this);"></a>
吉陽男相，吳立。
</p>
<p class="margin2" id="p200"><a class="gg-link" href="#p200" onclick="return changeColor(this);"></a>
巴丘男相，吳立。
</p>
<p class="margin2" id="p201"><a class="gg-link" href="#p201" onclick="return changeColor(this);"></a>
興平侯相，吳立。
</p>
<p class="margin2" id="p202"><a class="gg-link" href="#p202" onclick="return changeColor(this);"></a>
陽豐男相，吳曰陽城，晉武帝太康元年更名。
</p>
<p class="margin2" id="p203"><a class="gg-link" href="#p203" onclick="return changeColor(this);"></a>
高昌男相，吳立。
</p>
<p class="margin2" id="p204"><a class="gg-link" href="#p204" onclick="return changeColor(this);"></a>
遂興男相，吳立曰新興，晉武帝太康元年更名。永初郡國無此縣，何、徐並有。
</p>
<p class="em2" id="p205"><a class="gg-link" href="#p205" onclick="return changeColor(this);"></a>
安成太守，孫皓寶鼎二年，分豫章、廬陵、長沙立。晉太康地志屬荊州。領縣七。戶六千一百一十六，口五萬三百二十三。去州水三千三百，陸三千六百。去京都水三千七百，無陸。
</p>
<p class="margin2" id="p206"><a class="gg-link" href="#p206" onclick="return changeColor(this);"></a>
平都子相，前漢曰安平，後漢更名，屬豫章。
</p>
<p class="margin2" id="p207"><a class="gg-link" href="#p207" onclick="return changeColor(this);"></a>
新喻侯相，吳立。
</p>
<p class="margin2" id="p208"><a class="gg-link" href="#p208" onclick="return changeColor(this);"></a>
宜陽子相，漢舊縣，本名宜春，屬豫章，晉孝武改名。
</p>
<p class="margin2" id="p209"><a class="gg-link" href="#p209" onclick="return changeColor(this);"></a>
永新男相，吳立。
</p>
<p class="margin2" id="p210"><a class="gg-link" href="#p210" onclick="return changeColor(this);"></a>
安復侯相，漢舊縣，本名安成，晉武帝太康元年更名，屬長沙。
</p>
<p class="margin2" id="p211"><a class="gg-link" href="#p211" onclick="return changeColor(this);"></a>
萍鄉侯相，吳立。
</p>
<p class="margin2" id="p212"><a class="gg-link" href="#p212" onclick="return changeColor(this);"></a>
廣興侯相，晉太康地志有此縣，何云江左立，非也。
</p>
<p class="em2" id="p213"><a class="gg-link" href="#p213" onclick="return changeColor(this);"></a>
南康公相，晉武帝太康三年，以廬陵南部都尉立。領縣七。<span class="jiaozhusup">按下實領八縣，此云七縣，疑誤。</span>戶四千四百九十三，口三萬四千六百八十四。去州水三千七百四十。去京都水三千八十。
</p>
<p class="margin2" id="p214"><a class="gg-link" href="#p214" onclick="return changeColor(this);"></a>
贛侯相，漢舊縣，屬豫章。
</p>
<p class="margin2" id="p215"><a class="gg-link" href="#p215" onclick="return changeColor(this);"></a>
寧都子相，吳立曰楊都，晉武帝太康元年更名。
</p>
<p class="margin2" id="p216"><a class="gg-link" href="#p216" onclick="return changeColor(this);"></a>
雩都侯相，漢舊縣，屬豫章。
</p>
<p class="margin2" id="p217"><a class="gg-link" href="#p217" onclick="return changeColor(this);"></a>
平固侯相，吳立曰平陽，晉武帝太康元年更名。
</p>
<p class="margin2" id="p218"><a class="gg-link" href="#p218" onclick="return changeColor(this);"></a>
南康公相，吳立曰安南，晉武帝太康元年更名。
</p>
<p class="margin2" id="p219"><a class="gg-link" href="#p219" onclick="return changeColor(this);"></a>
陂陽男相，吳立曰揭陽，晉武帝太康五年，以西康揭陽移治故陂陽縣，改曰陂縣，然則陂陽先已爲縣矣。後漢郡國無，疑是吳所立而改曰揭陽也。
</p>
<p class="margin2" id="p220"><a class="gg-link" href="#p220" onclick="return changeColor(this);"></a>
南野伯相，漢舊縣，屬豫章。
</p>
<p class="margin2" id="p221"><a class="gg-link" href="#p221" onclick="return changeColor(this);"></a>
虔化男相，孝武大明五年，以虔化屯立。
</p>
<p class="em2" id="p222"><a class="gg-link" href="#p222" onclick="return changeColor(this);"></a>
南新蔡太守，江左立。領縣四。戶一千七百三十，口八千八百四十八。去州水二百。去京都水一千三百七十，陸一千八百八十。
</p>
<p class="margin2" id="p223"><a class="gg-link" href="#p223" onclick="return changeColor(this);"></a>
苞信令，<span class="jiazhu">別見。</span>本作褒信，永初郡國作苞信。
</p>
<p class="margin2" id="p224"><a class="gg-link" href="#p224" onclick="return changeColor(this);"></a>
慎令，漢舊名，本屬汝南。
</p>
<p class="margin2" id="p225"><a class="gg-link" href="#p225" onclick="return changeColor(this);"></a>
宋令，<span class="jiazhu">別見。</span>徐志云宋樂，後復舊。
</p>
<p class="margin2" id="p226"><a class="gg-link" href="#p226" onclick="return changeColor(this);"></a>
陽唐左縣令，孝武大明八年立。
</p>
<p class="em2" id="p227"><a class="gg-link" href="#p227" onclick="return changeColor(this);"></a>
建安太守，本閩越，秦立爲閩中郡。漢武帝世，閩越反，滅之，徙其民於江、淮間，虛其地。後有遁逃山谷者頗出，立爲冶縣，屬會稽。司馬彪云，章安是故冶，然則臨海亦冶地也。張勃吳錄云：「閩越王冶鑄地，故曰安閩王冶。此不應偏以受名，蓋句踐冶鑄之所，故謂之冶乎？閩中有山名湛，疑湛山之鑪鑄劍爲湛鑪也。」後分冶地爲會稽東、南二部都尉。東部，臨海是也；南部，建安是也。吳孫休永安三年，分南部立爲建安郡。領縣七。<span class="jiaozhusup">按此云領縣七，而下祇吳興、將樂、邵武、建陽、綏成、沙村六縣，蓋脫建安一縣。晉書地理志、南齊書州郡志並有建安縣。蓋本書傳寫時脫之。建安縣，漢獻帝建安初，孫策立。宋書劉粹傳，宋世粹封建安縣侯，傳至孫無子國除。殷孝祖傳，泰始四年，封建安縣侯，齊受禪國除。是宋世有建安縣，且爲侯國，至確。疑吳興子相前一行，當補「建安侯相，漢末立，晉太康地志有」十三字。</span>戶三千四十二，口一萬七千六百八十六。去州水二千三百八十。去京都水三千四十，並無陸。
</p>
<p class="margin2" id="p228"><a class="gg-link" href="#p228" onclick="return changeColor(this);"></a>
吳興子相，漢末立曰漢興，吳更名。
</p>
<p class="margin2" id="p229"><a class="gg-link" href="#p229" onclick="return changeColor(this);"></a>
將樂子相，晉太康地志有。
</p>
<p class="margin2" id="p230"><a class="gg-link" href="#p230" onclick="return changeColor(this);"></a>
邵武子相，吳立曰昭武，晉武帝更名。
</p>
<p class="margin2" id="p231"><a class="gg-link" href="#p231" onclick="return changeColor(this);"></a>
建陽男相，晉太康地志有。
</p>
<p class="margin2" id="p232"><a class="gg-link" href="#p232" onclick="return changeColor(this);"></a>
綏成男相，永初郡國、何、徐並有。何、徐不注置立。
</p>
<p class="margin2" id="p233"><a class="gg-link" href="#p233" onclick="return changeColor(this);"></a>
沙村長，永初郡國、何、徐並有。何、徐不注置立。
</p>
<p class="em2" id="p234"><a class="gg-link" href="#p234" onclick="return changeColor(this);"></a>
晉安太守，晉武帝太康三年，分建安立。領縣五。戶二千八百四十三，口一萬九千八百三十八。去州水三千九百九十。去京都水三千五百八十。
</p>
<p class="margin2" id="p235"><a class="gg-link" href="#p235" onclick="return changeColor(this);"></a>
候官□相，前漢無，後漢曰東候官，屬會稽。
</p>
<p class="margin2" id="p236"><a class="gg-link" href="#p236" onclick="return changeColor(this);"></a>
原豐令，晉武帝太康三年，省建安典船校尉立。
</p>
<p class="margin2" id="p237"><a class="gg-link" href="#p237" onclick="return changeColor(this);"></a>
晉安男相，吳立曰東安，晉武帝更名。
</p>
<p class="margin2" id="p238"><a class="gg-link" href="#p238" onclick="return changeColor(this);"></a>
羅江男相，吳立，屬臨海。晉武帝立晉安郡，度屬。
</p>
<p class="margin2" id="p239"><a class="gg-link" href="#p239" onclick="return changeColor(this);"></a>
溫麻令，晉武帝太康四年，以溫麻船屯立。永初郡國無，何、徐並有。
</p>
<p class="em2" id="p240"><a class="gg-link" href="#p240" onclick="return changeColor(this);"></a>
青州刺史，治臨淄。江左僑立，治廣陵。安帝義熙五年，平廣固，北青州刺史治東陽城，而僑立南青州如故。後省南青州，而北青州直曰青州。孝武孝建二年，移治歷城，大明八年，還治東陽。明帝失淮北，於鬱洲僑立青州，立齊、北海、西海郡。舊州領郡九，縣四十六。戶四萬五百四，口四十萬二千七百二十九。去京都陸二千。
</p>
<p class="em2" id="p241"><a class="gg-link" href="#p241" onclick="return changeColor(this);"></a>
齊郡太守，秦立。領縣七。戶七千三百四十六，口萬四千八百八十九。
</p>
<p class="margin2" id="p242"><a class="gg-link" href="#p242" onclick="return changeColor(this);"></a>
臨淄令，漢舊縣。
</p>
<p class="margin2" id="p243"><a class="gg-link" href="#p243" onclick="return changeColor(this);"></a>
西安令，漢舊縣。
</p>
<p class="margin2" id="p244"><a class="gg-link" href="#p244" onclick="return changeColor(this);"></a>
安平令，六國時其地曰安平，二漢、魏、晉曰東安平。前漢屬淄川，後漢屬北海，魏度屬齊。
</p>
<p class="margin2" id="p245"><a class="gg-link" href="#p245" onclick="return changeColor(this);"></a>
般陽令，前漢屬濟南，後漢、晉太康地志屬齊。
</p>
<p class="margin2" id="p246"><a class="gg-link" href="#p246" onclick="return changeColor(this);"></a>
廣饒令，漢舊縣。
</p>
<p class="margin2" id="p247"><a class="gg-link" href="#p247" onclick="return changeColor(this);"></a>
昌國令，漢舊縣。
</p>
<p class="margin2" id="p248"><a class="gg-link" href="#p248" onclick="return changeColor(this);"></a>
益都令，魏立。
</p>
<p class="em2" id="p249"><a class="gg-link" href="#p249" onclick="return changeColor(this);"></a>
濟南太守，漢文帝十六年，分齊立。晉世濟岷郡，云魏平蜀，徙蜀豪將家於濟、河，故立此郡。安帝義熙中土斷，并濟南。案晉太康地志無濟岷郡。永初郡國濟南又有祝阿、<span class="jiazhu">二漢屬平原，晉太康地志無。</span>於陵縣，<span class="jiazhu">漢舊縣。</span>而無朝陽、平陵二縣。領縣六。戶五千五十六，口三萬八千一百七十五。去州陸四百。去京都二千四百。
</p>
<p class="margin2" id="p250"><a class="gg-link" href="#p250" onclick="return changeColor(this);"></a>
歷城令，<span class="jiaozhusup">「歷城」各本並作「廣城」。廿二史考異云：「當作歷城。」按二漢志濟南郡有歷城，錢說是，今改正。</span>漢舊縣。
</p>
<p class="margin2" id="p251"><a class="gg-link" href="#p251" onclick="return changeColor(this);"></a>
朝陽令，前漢曰朝陽，後漢、晉曰東朝陽。二漢屬濟南，晉太康地志屬樂安。
</p>
<p class="margin2" id="p252"><a class="gg-link" href="#p252" onclick="return changeColor(this);"></a>
著令，漢舊縣。
</p>
<p class="margin2" id="p253"><a class="gg-link" href="#p253" onclick="return changeColor(this);"></a>
土鼓令，漢舊縣，晉無。
</p>
<p class="margin2" id="p254"><a class="gg-link" href="#p254" onclick="return changeColor(this);"></a>
逢陵令，二漢、晉無，永初郡國、何、徐有。
</p>
<p class="margin2" id="p255"><a class="gg-link" href="#p255" onclick="return changeColor(this);"></a>
平陵令，漢舊縣，至晉並曰東平陵。
</p>
<p class="em2" id="p256"><a class="gg-link" href="#p256" onclick="return changeColor(this);"></a>
樂安太守，漢高立，名千乘，和帝永元七年更名。領縣三。戶二千二百五十九，口一萬四千九百九十一。去州陸一百八十。去京都陸一千八百。
</p>
<p class="margin2" id="p257"><a class="gg-link" href="#p257" onclick="return changeColor(this);"></a>
千乘令，漢舊縣。
</p>
<p class="margin2" id="p258"><a class="gg-link" href="#p258" onclick="return changeColor(this);"></a>
臨濟令，前漢曰狄，安帝永初二年更名。
</p>
<p class="margin2" id="p259"><a class="gg-link" href="#p259" onclick="return changeColor(this);"></a>
博昌令，漢舊名。
</p>
<p class="em2" id="p260"><a class="gg-link" href="#p260" onclick="return changeColor(this);"></a>
高密太守，漢文帝分齊爲膠西，宣帝本始元年，更名高密。光武建武十三年，併北海，晉惠帝又分城陽立，<span class="jiaozhusup">各本並脫「立」字，據孫虨宋書考論說補。</span><span class="jiazhu">城陽郡，前漢有，後漢無，魏復分北海立。</span>宋孝武併北海。領縣六。戶二千三百四，口一萬三千八百二。去州陸二百。去京都陸一千六百。
</p>
<p class="margin2" id="p261"><a class="gg-link" href="#p261" onclick="return changeColor(this);"></a>
黔陬令，前漢屬琅邪，後漢屬東萊，晉太康地志屬城陽。
</p>
<p class="margin2" id="p262"><a class="gg-link" href="#p262" onclick="return changeColor(this);"></a>
淳于令，二漢屬北海，晉太康地志屬城陽。
</p>
<p class="margin2" id="p263"><a class="gg-link" href="#p263" onclick="return changeColor(this);"></a>
高密令，前漢屬高密，後漢屬北海，晉太康地志屬城陽。
</p>
<p class="margin2" id="p264"><a class="gg-link" href="#p264" onclick="return changeColor(this);"></a>
夷安令，前漢屬高密，後漢屬北海，晉太康地志屬城陽。
</p>
<p class="margin2" id="p265"><a class="gg-link" href="#p265" onclick="return changeColor(this);"></a>
營陵令，二漢屬北海，晉太康地志屬城陽。
</p>
<p class="margin2" id="p266"><a class="gg-link" href="#p266" onclick="return changeColor(this);"></a>
昌安令，漢安帝延光元年立，屬高密，後漢屬北海，晉太康地志屬城陽。
</p>
<p class="em2" id="p267"><a class="gg-link" href="#p267" onclick="return changeColor(this);"></a>
平昌太守，故屬城陽，魏文帝分城陽立，後省，晉惠帝又立。領縣五。戶二千二百七十，口一萬五千五十。去州陸二百。去京都陸一千七百。
</p>
<p class="margin2" id="p268"><a class="gg-link" href="#p268" onclick="return changeColor(this);"></a>
安丘令，二漢屬北海，晉太康地志屬琅邪。
</p>
<p class="margin2" id="p269"><a class="gg-link" href="#p269" onclick="return changeColor(this);"></a>
平昌令，前漢屬琅邪，後漢屬北海，晉太康地志屬城陽。
</p>
<p class="margin2" id="p270"><a class="gg-link" href="#p270" onclick="return changeColor(this);"></a>
東武令，二漢屬琅邪，晉太康地志屬東莞。
</p>
<p class="margin2" id="p271"><a class="gg-link" href="#p271" onclick="return changeColor(this);"></a>
琅邪令，二漢屬琅邪，晉太康地志無。
</p>
<p class="margin2" id="p272"><a class="gg-link" href="#p272" onclick="return changeColor(this);"></a>
朱虛令，前漢屬琅邪，安帝永初元年屬北海，晉太康地志屬城陽。
</p>
<p class="em2" id="p273"><a class="gg-link" href="#p273" onclick="return changeColor(this);"></a>
北海太守，漢景帝中二年立。領縣六。戶三千九百六十八，口三萬五千九百九十五。寄治州下。
</p>
<p class="margin2" id="p274"><a class="gg-link" href="#p274" onclick="return changeColor(this);"></a>
都昌令，漢舊縣。寄治州下，餘依本治。
</p>
<p class="margin2" id="p275"><a class="gg-link" href="#p275" onclick="return changeColor(this);"></a>
膠東令，本膠東國，後漢、晉太康地志屬北海。
</p>
<p class="margin2" id="p276"><a class="gg-link" href="#p276" onclick="return changeColor(this);"></a>
劇令，二漢屬北海，晉太康地志屬琅邪。
</p>
<p class="margin2" id="p277"><a class="gg-link" href="#p277" onclick="return changeColor(this);"></a>
即墨令，前漢屬膠東，後漢、晉太康地志屬北海。
</p>
<p class="margin2" id="p278"><a class="gg-link" href="#p278" onclick="return changeColor(this);"></a>
下密令，前漢屬膠東，後漢、晉太康地志屬北海。
</p>
<p class="margin2" id="p279"><a class="gg-link" href="#p279" onclick="return changeColor(this);"></a>
平壽令，漢舊縣。
</p>
<p class="em2" id="p280"><a class="gg-link" href="#p280" onclick="return changeColor(this);"></a>
東萊太守，漢高帝立。領縣七。戶一萬一百三十一，口七萬五千一百四十九。去州陸五百。去京都二千一百。
</p>
<p class="margin2" id="p281"><a class="gg-link" href="#p281" onclick="return changeColor(this);"></a>
曲城令，漢舊縣。
</p>
<p class="margin2" id="p282"><a class="gg-link" href="#p282" onclick="return changeColor(this);"></a>
掖令，漢舊縣。
</p>
<p class="margin2" id="p283"><a class="gg-link" href="#p283" onclick="return changeColor(this);"></a>
𢮂令，<span class="jiaozhusup">「𢮂」漢書地理志、魏書地形志作「㡉」。續漢書郡國志、晉書地理志作「惤」。按㡉，漢東萊郡屬縣，出㡉布，則字應從巾。作「惤」作「𢮂」，並「㡉」之或體。</span>漢舊縣。
</p>
<p class="margin2" id="p284"><a class="gg-link" href="#p284" onclick="return changeColor(this);"></a>
盧鄉令，漢舊縣。
</p>
<p class="margin2" id="p285"><a class="gg-link" href="#p285" onclick="return changeColor(this);"></a>
牟平令，漢舊縣。
</p>
<p class="margin2" id="p286"><a class="gg-link" href="#p286" onclick="return changeColor(this);"></a>
當利令，漢舊縣。
</p>
<p class="margin2" id="p287"><a class="gg-link" href="#p287" onclick="return changeColor(this);"></a>
黃令，漢舊縣。
</p>
<p class="em2" id="p288"><a class="gg-link" href="#p288" onclick="return changeColor(this);"></a>
太原太守，秦立，屬并州。文帝元嘉十年，割濟南、泰山立。領縣三。戶二千七百五十七，口二萬四千六百九十四。去州陸五百。去京都一千八百。
</p>
<p class="margin2" id="p289"><a class="gg-link" href="#p289" onclick="return changeColor(this);"></a>
山茌令，漢舊縣，屬泰山。孝武孝建元年，度濟北。
</p>
<p class="margin2" id="p290"><a class="gg-link" href="#p290" onclick="return changeColor(this);"></a>
太原令，晉安帝義熙中土斷立，屬泰山。
</p>
<p class="margin2" id="p291"><a class="gg-link" href="#p291" onclick="return changeColor(this);"></a>
祝阿令。<span class="jiazhu">別見。</span>
</p>
<p class="em2" id="p292"><a class="gg-link" href="#p292" onclick="return changeColor(this);"></a>
長廣太守，本長廣縣，前漢屬琅邪，後漢屬東萊，晉太康地志云故屬東萊。起居注，咸寧三年，以齊東部縣爲長廣郡。領縣四。戶二千九百六十六，口二萬二十三。去州五百。去京都一千九百五十。
</p>
<p class="margin2" id="p293"><a class="gg-link" href="#p293" onclick="return changeColor(this);"></a>
不其令，前漢屬琅邪，後漢屬東萊，晉太康地志屬長廣。
</p>
<p class="margin2" id="p294"><a class="gg-link" href="#p294" onclick="return changeColor(this);"></a>
長廣令，前漢屬琅邪，後漢屬東萊，晉太康地志屬長廣。
</p>
<p class="margin2" id="p295"><a class="gg-link" href="#p295" onclick="return changeColor(this);"></a>
昌陽令，晉惠帝元康八年，分長廣縣立。
</p>
<p class="margin2" id="p296"><a class="gg-link" href="#p296" onclick="return changeColor(this);"></a>
挺令，前漢屬膠東，後漢屬北海，晉太康地志屬長廣。
</p>
<p class="em2" id="p297"><a class="gg-link" href="#p297" onclick="return changeColor(this);"></a>
冀州刺史，江左立南冀州，後省。義熙中更立，治青州，又省。文帝元嘉九年，又分青州立，治歷城，<span class="jiaozhusup">各本並脫「治」字，孫虨宋書考論云：「歷城上當有治字。」按孫說是，今補。</span>割土置郡縣。領郡九，縣五十。戶三萬八千七十六，口一十八萬一千一。去京都陸二千四百。
</p>
<p class="em2" id="p298"><a class="gg-link" href="#p298" onclick="return changeColor(this);"></a>
廣川太守，本縣名，屬信都，地理志不言始立。景帝二年，以爲廣川國，宣帝甘露三年復。明帝更名樂安，安帝延光中，改曰安平，晉武帝太康五年，又改爲長樂。廣川縣，前漢屬信都，後漢屬清河，魏屬勃海，晉還清河。何志，廣川江左所立。又有蓨縣<span class="jiazhu">前漢屬信都，後漢、晉屬勃海。</span>而無廣川。孝武大明元年，省廣川之棗強、<span class="jiazhu">前漢屬清河，後漢、晉江左無。</span>勃海之浮陽、高城<span class="jiazhu">並漢舊縣。</span>立廣川縣，非舊廣川縣也。屬廣川郡。領縣四。戶三千二百五十，口二萬三千六百一十四。去州陸一百六十。去京都陸一千九百八十。
</p>
<p class="margin2" id="p299"><a class="gg-link" href="#p299" onclick="return changeColor(this);"></a>
廣川令。<span class="jiazhu">已見前。</span>
</p>
<p class="margin2" id="p300"><a class="gg-link" href="#p300" onclick="return changeColor(this);"></a>
中水令，前漢屬涿，後漢、晉太康地志屬河間。孝武大明七年，自河間割度。
</p>
<p class="margin2" id="p301"><a class="gg-link" href="#p301" onclick="return changeColor(this);"></a>
武強令，何江左立。
</p>
<p class="margin2" id="p302"><a class="gg-link" href="#p302" onclick="return changeColor(this);"></a>
索盧令，何江左立。
</p>
<p class="margin2" id="p303"><a class="gg-link" href="#p303" onclick="return changeColor(this);"></a>
平原太守，漢高帝立。舊屬青州，魏、晉屬冀州。領縣八。戶五千九百一十三，口二萬九千二百六十七。
</p>
<p class="margin2" id="p304"><a class="gg-link" href="#p304" onclick="return changeColor(this);"></a>
廣宗令，前漢無，後漢屬鉅鹿，晉太康地志屬安平，永初郡國、何無，孝武大明元年復立。
</p>
<p class="margin2" id="p305"><a class="gg-link" href="#p305" onclick="return changeColor(this);"></a>
平原令，漢舊縣。
</p>
<p class="margin2" id="p306"><a class="gg-link" href="#p306" onclick="return changeColor(this);"></a>
鬲令，漢舊縣。
</p>
<p class="margin2" id="p307"><a class="gg-link" href="#p307" onclick="return changeColor(this);"></a>
安德令，漢舊縣。
</p>
<p class="margin2" id="p308"><a class="gg-link" href="#p308" onclick="return changeColor(this);"></a>
平昌令，漢舊縣。後漢無。<span class="jiaozhusup">各本並脫「無」字，成孺宋書州郡志校勘記云：「續漢志無西平昌，後漢下當是脫『無』字。」按成校是，今補。</span>晉太康地志曰西平昌。
</p>
<p class="margin2" id="p309"><a class="gg-link" href="#p309" onclick="return changeColor(this);"></a>
般縣令，漢舊縣。
</p>
<p class="margin2" id="p310"><a class="gg-link" href="#p310" onclick="return changeColor(this);"></a>
茌平令，前漢屬東郡，後漢屬濟北，晉太康地志屬平原。
</p>
<p class="margin2" id="p311"><a class="gg-link" href="#p311" onclick="return changeColor(this);"></a>
高唐令，漢舊縣。
</p>
<p class="em2" id="p312"><a class="gg-link" href="#p312" onclick="return changeColor(this);"></a>
清河太守，漢立，桓帝建和二年，改曰甘陵，魏復舊。何有重合縣。<span class="jiazhu">別見。</span>領縣七。戶三千七百九十四，口二萬九千二百七十四。去州一百一十。去京都陸一千八百。
</p>
<p class="margin2" id="p313"><a class="gg-link" href="#p313" onclick="return changeColor(this);"></a>
清河令，二漢無，晉太康地志有。
</p>
<p class="margin2" id="p314"><a class="gg-link" href="#p314" onclick="return changeColor(this);"></a>
武城令，漢舊縣，並曰東武城。
</p>
<p class="margin2" id="p315"><a class="gg-link" href="#p315" onclick="return changeColor(this);"></a>
繹幕令，漢舊縣。
</p>
<p class="margin2" id="p316"><a class="gg-link" href="#p316" onclick="return changeColor(this);"></a>
貝丘令，漢舊縣。
</p>
<p class="margin2" id="p317"><a class="gg-link" href="#p317" onclick="return changeColor(this);"></a>
零令，漢舊縣作靈。
</p>
<p class="margin2" id="p318"><a class="gg-link" href="#p318" onclick="return changeColor(this);"></a>
鄃令，漢舊縣。
</p>
<p class="margin2" id="p319"><a class="gg-link" href="#p319" onclick="return changeColor(this);"></a>
安次令，前漢舊縣，屬勃海，後漢屬廣陽，晉太康地志屬燕國。
</p>
<p class="em2" id="p320"><a class="gg-link" href="#p320" onclick="return changeColor(this);"></a>
樂陵太守，晉武帝分平原立。舊屬青州，今來屬。領縣五。戶三千一百三，口一萬六千六百六十一。去州一百四十。去京都陸一千八百。
</p>
<p class="margin2" id="p321"><a class="gg-link" href="#p321" onclick="return changeColor(this);"></a>
樂陵令，漢舊縣，故屬平原。
</p>
<p class="margin2" id="p322"><a class="gg-link" href="#p322" onclick="return changeColor(this);"></a>
陽信令，二漢屬勃海，晉太康地志屬樂陵。
</p>
<p class="margin2" id="p323"><a class="gg-link" href="#p323" onclick="return changeColor(this);"></a>
新樂令。<span class="jiazhu">別見。</span>
</p>
<p class="margin2" id="p324"><a class="gg-link" href="#p324" onclick="return changeColor(this);"></a>
厭次令，前漢曰富平，明帝更名，屬平原，晉太康地志屬樂陵。
</p>
<p class="margin2" id="p325"><a class="gg-link" href="#p325" onclick="return changeColor(this);"></a>
溼沃令，前漢屬千乘，後漢無。何云魏立，當是魏復立也。晉太康地志屬樂陵。
</p>
<p class="em2" id="p326"><a class="gg-link" href="#p326" onclick="return changeColor(this);"></a>
魏郡太守，漢高帝立。二漢屬冀州，魏、晉屬司隸，江左屢省置，宋孝武又僑立，何無。領縣八。戶六千四百五，口三萬三千六百八十二。
</p>
<p class="margin2" id="p327"><a class="gg-link" href="#p327" onclick="return changeColor(this);"></a>
魏令，漢舊縣。
</p>
<p class="margin2" id="p328"><a class="gg-link" href="#p328" onclick="return changeColor(this);"></a>
安陽令，晉太康地志有。
</p>
<p class="margin2" id="p329"><a class="gg-link" href="#p329" onclick="return changeColor(this);"></a>
聊城令，漢屬東郡，晉屬平原。
</p>
<p class="margin2" id="p330"><a class="gg-link" href="#p330" onclick="return changeColor(this);"></a>
博平令，漢屬東郡，晉屬平原。
</p>
<p class="margin2" id="p331"><a class="gg-link" href="#p331" onclick="return changeColor(this);"></a>
肥鄉令，晉太康地志屬廣平。
</p>
<p class="margin2" id="p332"><a class="gg-link" href="#p332" onclick="return changeColor(this);"></a>
蠡吾令，前漢屬涿，後漢屬中山，晉太康地志屬高陽。孝武始立，屬高陽，大明七年度此。
</p>
<p class="margin2" id="p333"><a class="gg-link" href="#p333" onclick="return changeColor(this);"></a>
頓丘令，<span class="jiazhu">別見。</span>文帝元嘉二十八年，流民歸順，孝武孝建二年立。
</p>
<p class="margin2" id="p334"><a class="gg-link" href="#p334" onclick="return changeColor(this);"></a>
臨邑令，漢屬東郡，晉屬濟北。孝武孝建二年，與頓丘同立。
</p>
<p class="em2" id="p335"><a class="gg-link" href="#p335" onclick="return changeColor(this);"></a>
河間太守，漢文帝二年，分趙立。江左屢省置，宋孝武又僑立，何無。領縣六。戶二千七百八十一，口一萬七千七百七。
</p>
<p class="margin2" id="p336"><a class="gg-link" href="#p336" onclick="return changeColor(this);"></a>
樂城令，漢舊縣。
</p>
<p class="margin2" id="p337"><a class="gg-link" href="#p337" onclick="return changeColor(this);"></a>
城平令，<span class="jiaozhusup">「城平」漢書地理志、續漢書郡國志、晉書地理志、魏書地形志並作「成平」。</span>前漢屬勃海，後漢、晉太康地志屬河間。
</p>
<p class="margin2" id="p338"><a class="gg-link" href="#p338" onclick="return changeColor(this);"></a>
武垣令，前漢屬涿，後漢、晉太康地志屬河間。
</p>
<p class="margin2" id="p339"><a class="gg-link" href="#p339" onclick="return changeColor(this);"></a>
章武令，二漢屬勃海，晉太康地志屬章武。江左立，屬廣川，孝武大明七年度此。
</p>
<p class="margin2" id="p340"><a class="gg-link" href="#p340" onclick="return changeColor(this);"></a>
南皮令，漢舊縣，屬勃海。孝武始立，屬勃海，大明七年度此。
</p>
<p class="margin2" id="p341"><a class="gg-link" href="#p341" onclick="return changeColor(this);"></a>
阜城令，前漢勃海有阜城縣，續漢安平有阜城縣，注云「故昌成」。漢信都有昌成，未詳孰是。
</p>
<p class="em2" id="p342"><a class="gg-link" href="#p342" onclick="return changeColor(this);"></a>
頓丘太守，<span class="jiazhu">別見。</span>江左屢省置，孝武又僑立，何無。領縣四。戶一千二百三十八，口三千八百五十一。
</p>
<p class="margin2" id="p343"><a class="gg-link" href="#p343" onclick="return changeColor(this);"></a>
頓丘令。<span class="jiazhu">別見。</span>
</p>
<p class="margin2" id="p344"><a class="gg-link" href="#p344" onclick="return changeColor(this);"></a>
衛國令，晉太康地志有。
</p>
<p class="margin2" id="p345"><a class="gg-link" href="#p345" onclick="return changeColor(this);"></a>
肥陽令，何志以前無。
</p>
<p class="margin2" id="p346"><a class="gg-link" href="#p346" onclick="return changeColor(this);"></a>
陰安令，二漢屬魏，魏屬陽平，晉屬頓丘。<span class="jiaozhusup">「屬魏」下，各本並脫「魏屬」二字，「陽平」下，毛本、殿本衍「令」字。孫虨宋書考論云：「當云二漢屬魏，魏屬陽平，晉屬頓丘。魏，魏郡也。」按孫說是，今補「魏屬」二字，刪「令」字。</span>
</p>
<p class="em2" id="p347"><a class="gg-link" href="#p347" onclick="return changeColor(this);"></a>
高陽太守，高陽，前漢縣名，屬涿，後漢屬河間。晉武帝泰始元年，分涿爲范陽，又屬焉。後又分范陽爲高陽。江左屢省置，孝武又僑立，何無。領縣五。戶二千二百九十七，口一萬四千七百二十五。
</p>
<p class="margin2" id="p348"><a class="gg-link" href="#p348" onclick="return changeColor(this);"></a>
安平令，前漢屬涿，後漢屬安平，晉太康地志屬博陵。
</p>
<p class="margin2" id="p349"><a class="gg-link" href="#p349" onclick="return changeColor(this);"></a>
饒陽令，前漢屬涿，續漢安平有饒陽縣，注云「故名饒，屬涿」。按地理涿唯有饒陽縣，無饒縣。
</p>
<p class="margin2" id="p350"><a class="gg-link" href="#p350" onclick="return changeColor(this);"></a>
鄴令，漢舊縣，屬魏郡。江左避愍帝諱，改曰臨漳。孝武始立，屬魏郡，大明七年度此。
</p>
<p class="margin2" id="p351"><a class="gg-link" href="#p351" onclick="return changeColor(this);"></a>
高陽令。<span class="jiazhu">已見。</span>
</p>
<p class="margin2" id="p352"><a class="gg-link" href="#p352" onclick="return changeColor(this);"></a>
新城令，前漢屬中山，後漢屬涿，晉太康地志屬高陽，<span class="jiaozhusup">各本並脫「屬」字。孫虨宋書考論云：「地志下脫『屬』字。」按孫說是，今補。</span>並曰北新城。
</p>
<p class="em2" id="p353"><a class="gg-link" href="#p353" onclick="return changeColor(this);"></a>
勃海太守，漢高帝立，屬幽州，後漢、晉屬冀州。江左省置，孝武又僑立，何無。領縣三。戶一千九百五，口萬二千一百六十六。
</p>
<p class="margin2" id="p354"><a class="gg-link" href="#p354" onclick="return changeColor(this);"></a>
長樂令，晉之長樂郡也。疑是江左省爲縣，至是又立。
</p>
<p class="margin2" id="p355"><a class="gg-link" href="#p355" onclick="return changeColor(this);"></a>
蓨令。<span class="jiazhu">別見。何志屬廣川。徐志屬此。</span>
</p>
<p class="margin2" id="p356"><a class="gg-link" href="#p356" onclick="return changeColor(this);"></a>
重合令，漢舊縣。
</p>
<p class="em2" id="p357"><a class="gg-link" href="#p357" onclick="return changeColor(this);"></a>
司州刺史，漢之司隸校尉也。晉江左以來，淪沒戎寇，雖永和、太元王化暫及，太和、隆安還復湮陷。牧司之任，示舉大綱而已。縣邑戶口，不可具知。武帝北平關、洛，河南底定，置司州刺史，治虎牢，領河南、<span class="jiazhu">漢舊郡。</span><span class="jiaozhusup">「郡」各本並作「縣」。張森楷校勘記云：「縣當作郡。」按張說是，今改正。</span>滎陽、<span class="jiazhu">晉武帝泰始元年，分河南立。</span>弘農<span class="jiazhu">漢舊郡。</span>實土三郡。河南領洛陽、河南、鞏、緱氏、新城、梁、<span class="jiazhu">並漢舊縣。</span>河陰、<span class="jiazhu">晉太康地志有。</span>陸渾、<span class="jiazhu">漢舊縣，屬弘農，晉太康地志屬河南。</span>東垣、<span class="jiazhu">二漢、晉太康地志河東有垣縣。</span><span class="jiaozhusup">「河東有垣縣」各本並作「河有東垣縣」。孫虨宋書考論云：「當作河東有垣縣。」按二漢、晉河東郡並有垣縣。孫說是，今改正。</span>新安、<span class="jiazhu">二漢屬弘農，晉太康地志屬河南。</span><span class="jiaozhusup">「河南」各本並作「河東」。成孺宋書州郡志校勘記云：「新安不得屬河東郡，晉志新安屬河南郡，疑東爲南字之訛。」按成校是，今改正。</span>西東垣<span class="jiazhu">新立。</span>凡十一縣。滎陽領京、密、滎陽、卷、陽武、苑陵、中牟、開封、成皋<span class="jiazhu">並漢舊縣。屬河南。</span><span class="jiaozhusup">「並」各本訛「北」，據成孺宋書州郡志校勘記改。</span>凡九縣。弘農領弘農、陝、宜陽、黽池、盧氏、<span class="jiazhu">並漢舊縣。</span>曲陽<span class="jiazhu">前漢屬東海，後漢屬下邳，太康地志無。</span>凡七縣。<span class="jiaozhusup">廿二史考異云：「今數之祇六縣。」</span>三郡合二十七縣，一萬六千三百六戶。又有河內、<span class="jiazhu">漢舊郡。</span>東京兆<span class="jiazhu">京兆別見雍州，東京兆新立。</span>二僑郡。河內寄治河南，領溫、野王、軹、河陽、沁水、山陽、懷、平皋、<span class="jiazhu">並漢舊名。</span>朝歌<span class="jiazhu">二漢屬河內，晉太康地志屬汲郡。晉武太康元年始立。</span>凡十縣。<span class="jiaozhusup">廿二史考異云：「今數之祇九縣。」</span>東京兆寄治滎陽，領長安、<span class="jiazhu">漢舊縣。</span>萬年、<span class="jiazhu">別見。</span>新豐、<span class="jiazhu">別見。</span>藍田、<span class="jiazhu">別見。</span>蒲阪<span class="jiazhu">二漢晉太康地志屬河東。</span>凡六縣。<span class="jiaozhusup">廿二史考異云：「今數之祇五縣。」</span>合十六縣，一千九百九十二戶。少帝景平初，司州復沒北虜。文帝元嘉末，僑立於汝南，尋亦省廢。明帝復於南豫州之義陽郡立司州，漸成實土焉。領郡四，縣二十。去京都水二千七百，陸一千七百。
</p>
<p class="em2" id="p358"><a class="gg-link" href="#p358" onclick="return changeColor(this);"></a>
義陽太守，魏文帝立，後省，晉武帝又立。太康地志、永初郡國、何志並屬荊州，徐則南豫也。明帝泰始五年，度郢州，後廢帝元徽四年，屬司州。領縣七。戶八千三十一，口四萬一千五百九十七。
</p>
<p class="margin2" id="p359"><a class="gg-link" href="#p359" onclick="return changeColor(this);"></a>
平陽侯相，前漢無，後漢屬江夏曰平春，晉太康地志屬義陽，晉孝武改。
</p>
<p class="margin2" id="p360"><a class="gg-link" href="#p360" onclick="return changeColor(this);"></a>
鄳令，二漢屬江夏，晉太康地志屬義陽，並作鄳，音盲。永初郡國、何並作鄳。
</p>
<p class="margin2" id="p361"><a class="gg-link" href="#p361" onclick="return changeColor(this);"></a>
鍾武令，前漢屬江夏，後漢、晉太康地志無，永初郡國屬義陽。
</p>
<p class="margin2" id="p362"><a class="gg-link" href="#p362" onclick="return changeColor(this);"></a>
寶城令，孝武孝建三年，分鄳立。
</p>
<p class="margin2" id="p363"><a class="gg-link" href="#p363" onclick="return changeColor(this);"></a>
義陽令，晉太康地志有，後省。孝武孝建三年，分平陽立。
</p>
<p class="margin2" id="p364"><a class="gg-link" href="#p364" onclick="return changeColor(this);"></a>
平春令，孝武孝建三年，分平陽立。
</p>
<p class="margin2" id="p365"><a class="gg-link" href="#p365" onclick="return changeColor(this);"></a>
環水長，永初郡國、何、徐並無，明帝泰始三年，度屬宋安郡，後省宋安，還此。宋安，本縣名，孝武大明八年，省義陽郡所統東隨二左郡立爲宋安縣，屬義陽。明帝立爲郡。
</p>
<p class="em2" id="p366"><a class="gg-link" href="#p366" onclick="return changeColor(this);"></a>
隨陽太守，晉武帝分南陽義陽立義陽國，太康年，又分義陽爲隨國，屬荊州。孝武孝建元年度屬郢，前廢帝永光元年度屬雍，明帝泰始五年還屬郢，改爲隨陽，<span class="jiaozhusup">洪頤楫諸史考異云：「順帝昇明二年十一月甲子，改封南陽王翽爲隨郡王，改隨陽郡。志誤。」</span>後廢帝元徽四年，度屬司州。徐志又有革音縣，今無。領縣四。戶四千六百。去京都三千四百八十。
</p>
<p class="margin2" id="p367"><a class="gg-link" href="#p367" onclick="return changeColor(this);"></a>
隨陽子相，漢隨縣屬南陽，晉太康地志屬義陽。後隨國與郡俱改。
</p>
<p class="margin2" id="p368"><a class="gg-link" href="#p368" onclick="return changeColor(this);"></a>
永陽男相，<span class="jiaozhusup">「永陽」各本並作「水陽」，據南齊書州郡志改。楊守敬云：「永陽誤作水陽。」</span>徐志有。
</p>
<p class="margin2" id="p369"><a class="gg-link" href="#p369" onclick="return changeColor(this);"></a>
闕西令，<span class="jiaozhusup">「闕西」各本並作「關西」，據南齊書州郡志改。成孺宋書州郡志校勘記云：「關爲闕字之訛。」楊守敬云：「闕西訛作關西。」</span><span class="jiazhu">別見荊州，作厥西。</span>宋末新立。
</p>
<p class="margin2" id="p370"><a class="gg-link" href="#p370" onclick="return changeColor(this);"></a>
西平林令，宋末新立。
</p>
<p class="em2" id="p371"><a class="gg-link" href="#p371" onclick="return changeColor(this);"></a>
安陸太守，孝武孝建元年，分江夏立，屬郢州，後廢帝元徽四年度司州。徐志有安蠻縣，永初郡國、何並無，當是何志後所立。尋爲郡，孝武大明八年，省爲縣，屬安陸，明帝泰始初，又立爲左郡，宋末又省。領縣二。<span class="jiaozhusup">按此云領縣二而下實安陸一縣，疑脫去應城縣。南齊書卅郡志有應城縣。元和志、寰宇記並云分安陸立。本書孔季恭傳言「大明中安陸應城縣民張江陵」云云，則宋世安陸郡有應城縣至確，今宋志無之，蓋脫去。</span>戶六千四十三，口二萬五千八十四。去京都水二千三百。
</p>
<p class="margin2" id="p372"><a class="gg-link" href="#p372" onclick="return changeColor(this);"></a>
安陸公相，漢舊縣，屬江夏。江夏又有曲陵縣，<span class="jiaozhusup">楊守敬云：「安陸、江夏二縣平列，誤也。江夏立縣始於隋，故齊志無江夏縣。不知何人遂以江夏爲縣而提行書之。」孫虨宋書考論云：「案江夏與安陸實一條，後人誤分之以足領縣二之數。」按楊、孫二家說是。今訂正爲一條。</span>本名石陽，吳立。晉起居注，太康元年，改江夏石陽曰曲陵，<span class="jiaozhusup">「曲陵」各本並作「曲陽」。成孺宋書州郡志校勘記云：「陽當作陵，蓋涉石陽而訛，據上文訂正。」按成校是，今改正。</span>明帝泰始六年，併安陸。
</p>
<p class="em2" id="p373"><a class="gg-link" href="#p373" onclick="return changeColor(this);"></a>
南汝南太守。<span class="jiazhu">汝南郡別見。</span>
</p>
<p class="margin2" id="p374"><a class="gg-link" href="#p374" onclick="return changeColor(this);"></a>
平輿令。
</p>
<p class="margin2" id="p375"><a class="gg-link" href="#p375" onclick="return changeColor(this);"></a>
北新息令。
</p>
<p class="margin2" id="p376"><a class="gg-link" href="#p376" onclick="return changeColor(this);"></a>
真陽令。
</p>
<p class="margin2" id="p377"><a class="gg-link" href="#p377" onclick="return changeColor(this);"></a>
安城令。
</p>
<p class="margin2" id="p378"><a class="gg-link" href="#p378" onclick="return changeColor(this);"></a>
南新息令。
</p>
<p class="margin2" id="p379"><a class="gg-link" href="#p379" onclick="return changeColor(this);"></a>
安陽令。<span class="jiazhu">並別見。</span>
</p>
<p class="margin2" id="p380"><a class="gg-link" href="#p380" onclick="return changeColor(this);"></a>
臨汝令，新立。
</p>
<br/>
</div></body></html>